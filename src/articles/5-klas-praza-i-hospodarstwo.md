---
title: 5 клас. Вступ до історії. Праця і господарство. Колись і сьогодні
description: За допомогою головоломки "Лабіринт" учні ознайомляться з основними поняттями та термінами з теми"Праця та господарство"
date: 2020-12-28
tags: lessons
---

У даній головоломці «Лабіринт» використано слово – ключ. Підставляючи замість цифр літери можна розгадати терміни та поняття до теми «Праця та господарство». Слова розташовані у вертикальному та горизонтальному положенні, можуть перетинатися. Слова відокремлені товстою лінією, а в місцях перетину слів вона відсутня. Для підказки наведено пояснення понять. Ставлячи відповіді у клітинки збільшується кількість цифр, які можна відкрити в інших словах.

Дану головоломку бажано запропонувати учням для домашнього завдання після опрацювання відповідного матеріалу. Можливе використання при дистанційному навчанні при самостійному опрацюванні матеріалу.

 

| е    | к    | о    | н    | о    | м    | і    | к    | а    |
| ---- | ---- | ---- | ---- | ---- | ---- | ---- | ---- | ---- |
| 1    | 2    | 3    | 4    | 3    | 5    | 6    | 2    | 7    |

Система відносин із використання ресурсів у господарській діяльності 

![Imgur](https://i.imgur.com/1jaGGdj.png)

![Imgur](https://i.imgur.com/5RqfPDA.png)

 

1. Провідна галузь сільськогосподарського виробництва, в якій земля використовується для вирощування різноманітних рослин.

2. Одна з найстаріших форм господарської діяльності людини, що полягає у збиранні для поживи дикорослих коренів, плодів, ягід тощо.

3. Свідома цілеспрямована діяльність, докладання людиною розумових  здібностей і фізичних зусиль для отримання корисних результатів у задоволенні своїх потреб.

4. Особливий товар, який вимірює вартість інших товарів.

5. Додаткове заняття, що полягає у вилові риби.

6. Речі, якими обмінюються або які продають.

7. Одна з провідних галузей сільськогосподарського виробництва, що полягає у розведенні різноманітної худоби

8. Офіційна валюта України

9. Найважливіша група рослин, після оброблення яких отримують зерно.

10. Сільськогосподарські рослини, з зерна яких виробляють крупи

11. Об’єднання людей на певній території, що взаємодіють між собою у процесі життя та діяльності, визнають певні закони, дотримуються звичаїв та традицій.

12. Промисел, що складається з пошуку, переслідування та здобичі деяких видів диких тварин, яких використовують для споживання або отримання хутра

13. Форма господарювання, коли люди споживали готові продукти  природи (полювали, збирали, рибалили).

  14.Товарне форма організації суспільного господарства, за якої продукти виробляють не для власного     споживання, а для обміну або продажу.

15. Форма господарювання, коли люди споживають продукти створені власною працею.

16. Сфера діяльності людини, що базується на ручній праці для виготовлення різноманітних побутових, господарських та інших предметів.

17. Галузь економіки, що призначена для забезпечення населення продуктами харчування, сировиною для виробництва.

18. Натуральний тип організації виробництва, за якого люди виробляють продукти для задоволення лише власних потреб.

19. Грошовий знак , виготовлений із металу певної форми, ваги та вартості.

20. Діяльність, яка забезпечує потреби людини.

21. Один із провідних галузей сільського господарства, що займається обробітком землі для вирощування різноманітних сільськогосподарських рослин.

22. Галузь сільського господарства, що займається розведенням сільськогосподарських тварин для отримання продуктів харчування.

23. Відносини і зв’язки, які складаються між продавцями і покупцями в процесі купівлі – продажу товарів.

24. Двигун, що перетворює енергію водяної пари в механічну роботу.

25. Багатофункціональна сільськогосподарська машина.

26. Сільськогосподарські рослини, які використовуються як сировина для промислового виробництва, наприклад тканин, олії, цукру, ліків.

27. Галузь господарства, яка об’єднує підприємства, що виробляють знаряддя праці, предмети побуту, забезпечують потреби у паливі, електроенергії, сировині.

28. Тип поселення, значного за чисельністю населення, мешканці якого зайняті в промисловості, торгівлі, наукових установах.

29. Один з видів населених пунктів України, найменша адміністративно – територіальна одиниця, одна з найдавніших назв поселень у слов’ян, здебільшого мешканці якого займаються сільським  господарством

30. Речі, за допомогою яких людина діє на предмет своєї праці й перетворює його (інструменти, машини).

31. Знаряддя праці найдавніших землеробів, за його допомогою, переважно жінки, збирали урожай зернових культур.

32. Галузь господарства, вид спеціального використання тваринного світу шляхом добування тварин, що перебувають у природі

33. Комаха, що виробляє мед

34. Промислове виробництво, засноване на розподілі праці між найманими робітниками.

35. Автоматичний пристрій, що призначений для виконання виробничих та інших операцій, які зазвичай виконувались людиною. 

 

