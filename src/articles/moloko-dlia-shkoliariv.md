---
title: Молоко для школярів
date: 2020-02-06
tags: news
description: У школах України можуть поновити програму – Стакан молока.
layout: article.njk
---

У школах України можуть поновити програму – Стакан молока.

У багатьох європейських державах діє така програма. В Україні  в деяких регіонах не тривалий час вона також застосовувалася. По  Skyp – з’єднанню про це говорила Олена Зеленська з керівником Черкаської області Романом Боднаром. Мова йшла про пілотний проект, який повинен забезпечити в раціоні  дітей достатню кількість молочних та кисломолочних продуктів. Відповідно до домовленості протягом лютого буде прописано план проекту. Далі його будуть погоджувати профільні міністерства.


Хочеться додати ложку дьогтю до такого гарного проекту.


У державних рекомендаціях з охорони здоров’я кажуть, що повноцінний раціон здорової людини повинен складатися з п’яти груп продуктів: фрукти, овочі, злакові, білкові і молочні продукти. Дієтологи рекомендують вибирати молочні продукти з низьким вмістом жиру. Споживання молочних продуктів особливо важливо для здоров’я кісток в дитячому і підлітковому віці. 


Але у більшості людей, як і всіх ссавців, після припинення вигодовування материнським молоком, цей продукт перестає засвоюватися, що є абсолютно нормальним генетично запрограмованим процесом. А пов’язано це з припиненням вироблення в нашому кишечнику ферменту лактази, який переробляє вуглевод молока – лактозу. 75 відсотків населення світу втрачають здатність виробляти лактозу ще у дитинстві. Якщо відсутні ферменти лактози, то це означає, що вона не може бути поділена на глюкозу і галактозу для поглинання в кровотік, що призводить до непереносимості лактози. Після вживання лактовмісних молочних продуктів люди, які страждають непереносимістю лактози, відчувають здуття живота, біль, нудоту, метеоризм і діарею. А чи відомо вам про казеїн – особливо клейкий білок, здатний обволікати вміст шлунка і тим самим перешкоджати перетравленню їжі? При регулярному вживанні він покриває стінки тонкого кишечника і негативно впливає на всмоктування корисних речовин в кров.


Учені довели, що молоко від корів, вимушених доїтися практично цілий рік, містить позамежну концентрацію естрол сульфату – жіночого статевого гормону, в мізерній кількості присутнього у чоловіків.
 

У нашій країні ставлення до молока дуже доброзичливе – досі багато хто впевнений, що немає нічого кориснішого для людини за нього. Але дуже багато досліджень розбивають цю теорію. Корисним є  лише свіже молоко, але не парне, яке вироблене з дотриманням всіх санітарних норм, від здорової корови, яка має якісні та збалансовані харчі, не використовуються при її утриманні різні лікарські засоби.
 

Ми купуємо пастеризоване молоко, яке і використовується у шкільних їдальнях. При пастеризації гинуть  мікроби, які псують продукт. Молоко втрачає багато корисних речовин. Воно також може стати причиною алергії. В молоко потрапляють різні речовини з пакетів, у яких вони зберігаються. Із стерилізованим молоком ще гірше.


Чи можна з великим переконанням сказати, що всі школи України отримають молоко від добросовісного виробника і постачальника, отримають відповідне обладнання для зберігання, розливання молока у такій великій кількості. Чи згодні батьки, щоб їх діти вживали кожного дня пакетоване молоко чи солодкі йогурти з сумнівними наповнювачами?


Кип’ячене молоко п’є не велика кількість дітей. Але якщо дитина  з’їсть свіжоприготовану молочну кашку чи вип’є какао, з’їсть сирник чи запіканку в шкільній їдальні, то це нормально.  Шлунки дітей на це реагують задовільно. А ось кожного дня молоко, кефір чи йогурт – сумніваюсь.


Я за вітчизняне яблучко кожного дня кожному учню від 1 до 11 класу. Менше проблем з постачанням, зберіганням продукції і якість його видно відразу. І також менше негативної реакції дитячого організму на нього і можна з’їсти яблуко  протягом дня, коли захочеться. Яблуко зберігається тривалий час, що воно згнило видно відразу.
 

Молоко та кисломолочні продукти нехай обирають для своєї дитини батьки кожного дня. Вони знають, якого виробника обирають, знають реакцію дитини на молоко.


Я не думаю, що до думки схожої з моєю будуть дослухатися. Але хочеться, щоб державні програми діяли довго і приносили користь, а не лише були для піару.
