---
title: 7 клас. Вступ. Періодизація
description: Вивчення історії України в 7 класі за опорними конспектами мають свої особливості
date: 2020-10-06
tags: lessons
---

Урок за опорним конспектом розподіляється наступним чином:

- підготовка до уроку, організаційні питання, вступне слово вчителя про тему опорного конспекту, над яким працює у даний час клас 
- міні–тести 
- перевірка доповнення опорного конспекту учнями самостійно (перевірку робить учитель або асистенти – учні)  
- робота з опорним конспектом ( за схемою, що знаходиться на парті учня, великою схемою, усно, робота на  дошці, при можливості конспект виводиться на інтерактивну дошку). Учитель оголошує, які доповнення слід було внести до опорного конспекту, ведеться обговорення найбільш важливих моментів. 
- робота в парах чи групах (залежно від кількості учнів у класі). Завдання дається залежно від кількості груп чи пар. Завдання за підсумками теми.  
- групи по черзі оголошують результати роботи. 
- оголошення теми та мети уроку 
- робота з новим опорним конспектом, розгляд нового матеріалу, презентації, виступи, тощо. 
- завдання по опорному конспекту, над яким працювали в класі, підсумок роботи, домашнє завдання. Оцінювання знань, навичок учнів носить накопичувальний характер.

Таблиця оцінювання для учня

Розділ __________________

![Imgur](https://i.imgur.com/EWo85J4.png)

У дану таблицю учитель виставляє оцінки після кожного уроку та після уроку узагальнення

*(За підручником О.В.Гісем, О.О.Мартинюк)*

**Урок 1.**
**Тема. Вступ. Періодизація. Історія України в Середні віки (ІХ – ХV ст.)**

**Мета уроку:**  навчити учнів користуватися підручником, пригадати основні події Стародавньої історії України, сформувати уявлення про те, що історія України є складовою європейської історії; дати учням початкове уявлення про середньовічну історію України і джерела її вивчення; виховувати шанобливе ставлення до минулого України.

Основні поняття та терміни уроку: «історія», «історичний факт», «історична подія», «історія України», «періодизація», «історичні джерела», «літопис»

Структура уроку^

1. Організація класу.

2. Вступне слово вчителя. Розповідь про те, як учні будуть працювати з опорними конспектами. Розповідь учителя про підручник, його структурні одиниці. ( Робота з підручником с. 3-5)

3. Організація роботи за питанням «Що ми запам’ятали з історії Стародавнього світу про території, що нині входять до складу України». (Учитель готує написи на листках (таблиця) та після відповіді учнів прикріплює їх до дошки у відповідних місцях таблиці. Для допомоги учням є настінна карта та атласи. Якщо необхідно, то потрібно надати учням довідники або підручник за 6 клас).

![Imgur](https://i.imgur.com/nxxO7bB.png)

Робота за опорним конспектом (дані конспекти можуть бути заготовлені заздалегідь та роздруковані учнями, можуть бути переслані чи надані учням в електронному вигляді, що пришвидшить роботу на уроці)

Вступне слово вчителя. Оголошення теми, мети уроку, основні поняття та терміни уроку. Учні відкривають конспект № 1. Залежно від часу частину конспекту заповнюємо на уроці. 

Види робіт – розповідь учителя, робота з підручником, коментоване читання

![Imgur](https://i.imgur.com/M8Jph4I.png)

Заключний етап уроку. Учитель пояснює, що повторивши § 1 учні зможуть заповнити вільні місця опорного конспекту. Підготувати контурні карти

Опорний конспект № 1

![Imgur](https://i.imgur.com/G57yXDM.png)