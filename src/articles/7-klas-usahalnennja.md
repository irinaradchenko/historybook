---
title: 7 клас. Історія України. Узагальнення. Тематичне оцінювання.
description: На цьому уроці семикласники зможуть систематизувати та узагальнити свої знання про становлення державності на українських землях
date: 2020-02-11
tags: lessons
layout: article.njk
---

Мета уроку: узагальнити й систематизувати знання учнів про становлення державності на українських землях; сформувати уявлення про Київську Русь (Русь – Україна) як зв"язок між східними і західними цивілізаціями; повторити основні терміни й поняття, розвивати вміння аналізувати історичні факти й події, узагальнювати фактичний матеріал, розкривати  місце історичної особи і значення її діяльності в історичному процесі; оцінити рівень навчальних досягнень учнів під час вивчення теми; перевірити вміння застосовувати здобуті знання; виховувати повагу до історії своєї країни, почуття колективізму. 

Структура уроку.

(Привітання, оголошення теми уроку)

І.Учитель: Прошу учнів здати опорні конспекти,  таблицю №1.

(Асистент збирає опорні конспекти,  таблицю № 1)

ІІ. Учитель: наша робота буде поділятися на 3 частини:

1. Тести 

2. Гра «Вгадай героя»

3. Гра «Лабіринт»

Тести ви отримуєте на листках, у вас є до 10 хв., щоб дати відповідь, за кожне правильно виконане завдання ви отримуєте 1 бал. Максимально 10 балів. Вірну відповідь проставляєте хрестиком  або ж пишете повну відповідь.

Гра «Відгадай героя». Ви отримуєте листочки з відповідями та табличку. Я зачитую уривок про героя і показую художній портрет. Ваше завдання швидко написати ім"" і номер портрета, виправлена відповідь не зараховується. Кожен, хто вірно відповів отримує 1 бал. Максимально можна отримати  5 балів.

Гра «Лабіринт». Я тримаю номерки і такі ж номерки маєте ви. В довільному порядку я витягую номерок і учень під таким номером кидає ось цей кубик, робить хід на стільки ж одиничок, як на кубику і отримує питання, якщо вірна відповідь, то отримуєте 1 бал, якщо ні, то 0. Відповідати можна один раз, тому максимальний бал – 1.

За урок максимально можна  отримати 16 балів, що відповідатиме оцінці 12. За тему ваша оцінка буде складатися з оцінки за опорні конспекти, таблицю № 1, виконання завдання на контурній карті, оцінки, отримані за творчі та додаткові завдання, що відображені в ваших особистих таблицях та отриманої оцінки сьогодні.

І. Тестові завдання (готові листки роздаються учням, учні працюють самостійно) 

І рівень

1. Вкажіть на території якого племені виникло місто Київ?

​       А.Полян  Б. Деревлян  В. Тиверців  Г.Уличів

| А    | Б    | В    | Г    |
| ---- | ---- | ---- | ---- |
|      |      |      |      |

2. Визначте, куди князь Святослав збирався перенести столицю своєї держави?

​       А. Любеч   Б.Доростол    В. Переяславець   Г. Біла Вежа

| А    | Б    | В    | Г    |
| ---- | ---- | ---- | ---- |
|      |      |      |      |

3. Назвіть найбільший торгівельний шлях Київської Русі. ____________________________________________________________________________

   4.Прочитайте вислови і напишіть ім’я їх автора:

   «Не посоромимо землі Руської», «Мертві сорому не знають», «Іду на Ви»

ІІ рівень

​     5.Прочитайте визначення і напишіть поняття, що відповідає змісту:

​       «Хронологічно послідовний запис історичних подій» _______________________________________

6. Вкажіть , хто із князів загинув під час збору данини з древлян у 945 р.:

​        А.Аскольд   Б. Ігор  В.Олег   Г. Святослав.

| А    | Б    | В    | Г    |
| ---- | ---- | ---- | ---- |
|      |      |      |      |

7. Дайте визначення терміну:

​        Дружина - ___________________________________________________________________________

ІІІ рівень                           

8. Встановіть відповідність між князями та їх діями:

1. Олег                         А.  Здійснив похід на Візантію у 860 р.   

2. Ігор                           Б.  Встановлено чіткий збір данини

  3.Ольга                        В.  Здійснив вдалі походи на Візантію в 907 і 911 рр.

  4.Святослав                Г. Підкорив уличів і древлян

​                                        Д. Знищив Хозарський каганат

|      | А    | Б    | В    | Г    |
| ---- | ---- | ---- | ---- | ---- |
| 1    |      |      |      |      |
| 2    |      |      |      |      |
| 3    |      |      |      |      |
| 4    |      |      |      |      |

9.Знайдіть помилку у реченні. Нижче запишіть правильний варіант речення ,доповнивши його.

У 860 р князь Олег здійснив похід на Візантію.

__________________________________________________________________________________________________________________________________________________________

10. Поставте події у хронологічній послідовності:

А.Хрещення Ольги              Б.Похід Олега на Константинополь

В.Знищення столиці древлян    Г. Смерть Аскольда 

|      | А    | Б    | В    | Г    |
| ---- | ---- | ---- | ---- | ---- |
| 1    |      |      |      |      |
| 2    |      |      |      |      |
| 3    |      |      |      |      |
| 4    |      |      |      |      |

ІІ. Відгадай героя.

1. «Вони ж послухали його, і послали йому меч та іншу зброю. А він прийняв і почав любуватися і хвалити й висловлюва­ти подяку цареві. І сказали бояри: “Лютий цей муж буде, бо не дбає про маєток, а хапає за зброю, зобов’яжись пла­тити данину”». *(Святослав.)*

2. «І відпросилися вони (у Рюрика піти) до Цесарограда з ро­дом своїм, і рушили обидва по Дніпру. Ідучи 

​      мимо, узріли вони на горі городок і запитали, кажучи: “Чий се город?”» *(Аскольд і Дір.)*

3. «І сказали греки: “Чого хочете — (того) ми й дамо тобі”. І зажадав (він) дати воям на дві тисячі кораблів

​     по дванад­цять гривень... а потім давати уклади на руські городи — спершу на Київ, а тоді й на Чернігів, і 

​    на Переяславль, і на Полоцьк, і на Ростов, і на Любеч...» *(Олег.)*

4. «А взявши данину, він пішов у свій город [Київ]. Та коли він повертався назад, він роздумав [і] сказав дружині своїй: “Ідіте ви з даниною додому, а я вернусь і походжу ще”. І відпустив він дружину свою додому, а з невеликою дру­жиною вернувся, жадаючи більше майна». *(Ігор.)*

5. «А (вона) роздала воякам кожному по голубові, а іншим по горобцеві, і повеліла пов’язати сірку кожному голубові й горобцеві... І звеліла, коли смерклося, своїм воякам пус­тити голубів і горобців». *(Ольга.)*

Таблиця для учнів

| 1    | 2    | 3    | 4    | 5    |
| ---- | ---- | ---- | ---- | ---- |
|      |      |      |      |      |
|      |      |      |      |      |

1.

![Imgur](https://i.imgur.com/o01r5hS.png)

​                                                                              (Князь Святослав)

2. ![Imgur](https://i.imgur.com/MBHfSYa.png)

​                                                                                 (Князь Аскольд)

3. ![Imgur](https://i.imgur.com/TZDItnB.png)

​                                                                                  (Князь Олег)

4. ![Imgur](https://i.imgur.com/JhQh6yV.png)

​                                                                                     (Князь Ігор)

5. ![Imgur](https://i.imgur.com/gG6X4wd.png)

​                                                                                      (Княгиня Ольга)

ІІІ. Гра "Лабіринт"

![Imgur](https://i.imgur.com/u8b1dLp.png)

Учні по черзі кидають кубик з цифрами на боках і роблять хід на стільки одиниць, як випало на кубику та отримують завдання під даним номером. Якщо фішка зупиняється на цифрі з лінією, то учень переходить за ходом стрілки і отримує завдання в кінці стрілки. Якщо зупиняється на кружку з зіркою, то додатково до вірної відповіді отримує два бали, якщо не відповідає, то отримує 0. Тривалість гри визначає вчитель.

1. Оповідь про події

2. Батько історії

3. Періоди історії України

4. Хронологічні межі Великого переселення народів

5. Хронологічні межі Великого розселення слов’ян

6. Які три об’єднання, за свідченням арабських авторів, існували на  східнослов’янських землях

7. Хто був сусідами східносло’янських племен на заході

8. Як називався торговельний шлях від Балтійського ло Чорного моря

9. Автор «Повісті минулих літ»

10. Де розселилися деревляни

11. Де розселилися поляни

12. Де розселилися уличі

13. Де розселилися тиверці

14. Де розселилися сіверяни

15. Де розселилися волиняни та дуліби

16. Де розселилися білі хорвати

17. Хто за легендою заснував місто Київ

18. Назвіть роки правління князя Олега

19. Назвіть роки правління князя Ігоря

20. Коли було повстання деревлян

21. Назвіть роки правління княгині Ольги

22. Коли княгиня Ольга нанесла візит до Константинополя

23. Назвіть роки правління князя Святослава

24. Куди здійснив похід князь Святослав у 964 р.

25. Стольний град – це

26. Бог грому та блискавки у східних слов’ян

27. Бог вітру у східних слов’ян

28. Бог сонця у східних слов’ян

29. Бог худоби у східних слов’ян

30. З чого складалися племена

31. Хто стояв на чолі племен

32. Яке племінне княжіння стало осередком, довкола якого зростала східнослов’янська державність

33. Хто з істориків вперше вжив термін Русь – Україна

34. Тимчасовий правитель держави замість монарха

35. Розміри данини, визначено княгинею Ольгою

36. Місця зберігання зібраної данини

37. Князь Святослав загинув від рук…………

38. Княгиня Ольга хрестилася під іменем ………….

39. Об’єднання декількох сіл…………..

 

1. Історія

2. Геродот

3. стародавня історія

​     середньовічна історія

​     нова історія

​     новітня історія

4. ІV- VІ ст.

5. VІ – VІІ ст.

6. Куявія, Славія, Артанія

7. Західнослов’янські племена

8. «Із варяг у греки»

9. Нестор

10. Землі південного басейну річок Прип’ять, Горинь, західного берега Дніпра і північного басейну Тетерева

11. На захід від середнього Дніпра, між його притоками Тетеревом на півночі та Россю на півдні

12. Землі, розташовані між річками  Дніпро, Самара та в лісостеповій частині Південного Бугу

13. Жили в нижній течії річок Дністер і Прут, що досягала узбережжя Чорного моря

14. На схід від середньої течії Дніпра, басейн нижньої течії Десни, Сули,  Псла і Ворскли до верхів’їв Сіверського Дінця

15. На землях на північ від верхньої течії Дністра, у басейні Західного Бугу, на південь від верхів’їв Прип’яті

16.  У Верхній Наддністрянщині на захід від річки Збруч, межиріччі  Верхнього Прута і Дністра, Північній Буковині, Прикарпатті й частині Закарпаття

17.  Князь Кий ( брати Щек, Хорив, сестра їх Либідь)

18. 882— 912 рр.

19. 912— 945 рр.

20.  945 р.

21. 945— 964 рр.

22. 946 (957) р.

23. 964— 972 рр.

24. Проти Хозарського каганату 

25. Київ

26. Перун

27. Стрибог

28. Дажбог 

29. Велес

30. Родів

31. Вождь

32. Куявія

33. Михайло Грушевський

34. Регент

35. Уроки

36. Погости

37. Печенігів

38. Олена

39. Верв

Учитель робить узагальнення та попереджає, що на початку наступного уроку, після перевірки тестів, виставлення оцінок до особистих карток учні отримають оцінку за тему. Учитель пропонує самостійно заповнити таблицю № 2, внісши до неї події VІІІ – початку Х ст. Також пропонує підготувати повідомлення за бажанням учнів про князя Володимира Великого та Ярослава Мудрого.

| Період                       | Події в Київській державі (Русь - Україна)                   | Події в Європі                                               |
| ---------------------------- | ------------------------------------------------------------ | ------------------------------------------------------------ |
| Кінець VІІІ - початок ІХ ст. | Утворення Київського князівства                              | 768-814 рр. - правління французького імператора Карла Великого |
| 860 р.                       | Перший похід русичів, очолюваний князем Аскольдом на Константинополь | 843 р. - Верденський договір                                 |
| 882 р.                       | Убивство князя Аскольда та захоплення князівської влади в Києві Олегом. Виникнення держави Київська Русь |                                                              |
| 907, 911 р.                  | Походи князя Олега на Царгород                               |                                                              |
| 941, 944 р.                  | Походи князя Ігоря на Візантію                               |                                                              |
| 945 р.                       | Повстання деревлян і вбивство князя Ігоря                    |                                                              |
| 946 р.                       | Посольство княгині Ольги прибуло до Царгорода                | У Візантії править Костянтин VІІ Багрянородний               |
| 968 р.                       | Перший Банканський похід князя Святослава                    | 962 р. - Заснування Священної Римської імперії               |
| 969-971 рр.                  | Другий Балканський похід князя Святослава                    | Візантія захопила Болгарію                                   |

