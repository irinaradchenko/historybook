---
title: 7 клас. Історія України. Київська держава (Русь-Україна) за перших князів. 
       Київські князі. Аскольд, Олег. 
description: учні ознайомляться з процесом державотворення у східних слов’ян, розглянуть, як відбувався розвиток Київського князівства за князя Аскольда та Олега. 
date: 2020-10-14
tags: lessons
layout: article.njk
---

Мета уроку: ознайомити учнів з процесом державотворення у східних слов’ян, показати, як відбувався розвиток Київського князівства за князя Аскольда та Олега, формувати початкові навички характеристики історичних діячів, розвивати вміння аналізувати та оцінювати діяльність історичної особистості; висловлювати свою думку; виховувати почуття поваги до видатних діячів минулого.

Основні терміни і поняття: Києвичі, Рюриковичі, Київська держава (Русь-Україна),  Русь.

Основні дати і події: 860 і 866 р.- Організація перших великих походів на Візантію,  882 р. –похід на Київ варягів на чолі з Олегом; 907 і 911 р.- походи русичів проти Візантії, укладення торговельного договору,  Під 852 р. у «Повісті минулих літ» Нестор-літописець пише :«стала називатися наша земля — Руська земля»

839 р. Уперше назва «Русь» згадується у писемних джерелах, прибуття посольства русів до Константинополя.

Структура уроку.

І. Організація класу до уроку. (1 хв.)

ІІ. Учитель: Ми з вами продовжуємо роботу за темою «Господарство та суспільство слов’ян». Виконуємо міні – тести за даною темою. (3 хв.)

| 1.   Хронологічний послідовний запис історичних подій, зроблений їхнім сучасником – це | Г                     |
| ------------------------------------------------------------ | --------------------- |
| А) книга                                                     |                       |
| Б) сувій                                                     |                       |
| В) нумізматика                                               |                       |
| Г) літопис                                                   |                       |
| 2. Знайдіть зайві слова: Слов'яни вирощували жито, пшеницю, рис, просо, сорго, ячмінь, кукурудзу. | Рис, сорго, кукурудза |
| 3.Позначте твердження, що відповідає дійсності               | Б                     |
| А) слов’яни вирощували виноград, маслини, пшеницю, просо;    |                       |
| Б) поширеними знаряддями праці слов’ян були рало, плуг, борона, мотика; |                       |
| В) рік у слов’ян починався у січні;                          |                       |
| Г) для вшанування своїх язичницьких богів слов’яни будували храми. |                       |
| 4.Релігійні вірування східних слов’ян                        | В                     |
| А) Буддизм                                                   |                       |
| Б) Іслам                                                     |                       |
| В) Язичництво                                                |                       |
| Г) Християнство                                              |                       |
| 5.Виникнення у східних слов’ян племінних княжінь.            | Г                     |
| А) V – VІ ст..                                               |                       |
| Б) VІ – VІІ ст.                                              |                       |
| В) VІІ – VІІІ ст.                                            |                       |
| Г) VІІІ – ІХ ст..                                            |                       |
| 6.Встановіть відповідність                                   |                       |
| А) Перун                                                                1) Бог сонця | А – 3                 |
| Б) Дажбог                                                                2) Бог вітру | Б - 1                 |
| В) Сварог                                                                3) Бог блискавки та грому | В - 5                 |
| Г) Стрибог                                                               4) Бог – покровитель худоби, торгівлі | Г - 2                 |
| Д) Берегиня                                                            5) Бог неба і небесних світил | Д - 6                 |
| Е) Велес                                                                 6) Богиня домашнього затишку | Е - 4                 |

Учні обмінюються бланками, учитель зачитує вірні відповіді, учні перевіряють вірність відповідей у бланках та виставляють кількість вірних відповідей, повідомляють результати один одному, асистент передає бланки учителю. (2 хв.)

ІІІ. Учитель проходить по класу та переглядає опорні конспекти учнів та підходить до дошки, де вивішується готовий конспект ( можливо показ на інтерактивній дошці) та дає коментарі до виконання. Наголошує, що учні мають час заповнити конспект до узагальнюючого уроку. (4 хв.)

ІV. Учні організовуються в 4 пари або 4 групи, які називає учитель та отримують завдання для кожної групи чи пари окремо.

1. Складіть простий план розповіді «Господарство східних слов’ян»

2. За малюнком на с.13 опишіть поселення східних слов’ян

3. Поясніть, що вказує на те, що східні слов’яни жили сусідською общиною і чому чоловік, а не жінка були  главою роду.

4. Особливості етнічних і державотворчих процесів у східних слов’ян у VIII—IX ст.

Учні пишуть свої короткі  висновки на листках, представник групи дає коментар до написаного та прикріплює його на дошку. (5 хв.)

V. Учитель підводить підсумок сказаному учнями.

VІ. Учитель оголошує тему та мету уроку. 

Робота за опорним конспектом № 4. (25 хв.)

![Imgur](https://i.imgur.com/jZThHXy.png)

VІІ.Під час роботи з темою уроку учитель надає учням таблиці, які вони будуть заповнювати тривалий час, та пояснює, як потрібно з ними працювати

Таблиця 1.

| Князь, роки правління | Внутрішня політика | Зовнішня політика | Значення діяльності |
| --------------------- | ------------------ | ----------------- | ------------------- |
|                       |                    |                   |                     |

Таблиця 2.

| Період | Події в Київській державі (Русь-Україна) | Події в Європі |
| ------ | ---------------------------------------- | -------------- |
|        |                                          |                |

VІІІ. Робота з матеріалом теми.

Учитель ( під час розповіді учитель показує художні портрети князів або запускає презентацію, напрямки походів показує на настінній карті чи інтерактивній, учням пропонує відслідковувати шлях походів за атласом) :

Де стоїть тепер наш Київ,

Там була сама гора.

Жив там перший Кий з Хоривом,

Щек та Либідь — її сестра.

(Олександр Олесь)

1. Про яких історичних персонажів йдеться у віршу.

2. Як легенда пояснює заснування Києва?

3. Покажіть на карті Київ.

​       (відповіді учнів)

Учитель. Засноване полянським князем Києм місто Київ невдовзі виділилося сере інших східнослов’янських міст. Цьому сприяло його місце розташування. Київський князь міцно тримав у своїх рука контроль над Дніпром та його притоками. ті далекі часи саме річки були головним шляхом сполучення та торгівлі. Через Київ у ті часи проходив один із найважливіших шляхів того часу «із варяг у греки», що поєднував Балтійське та Чорне море.

(Учні показують даний шлях на карті.)

Учитель. Поступово Київ набув значення важливого центру, навколо якого об’єдналися східні слов’яни. Виникло Київське князівство (вчитель демонструє на карті). Згодом його почали називати Руською землею.  Правили нею Києвичі – нащадки легендарного Кия. Однак їхні імена нам не відомі. За літописом можна дізнатися, що часи не були легкими. Існують літописні свідчення, що останніми представниками княжого роду Києвичів були Дір та Аскольд. 

Попрощалися вони

І з такими ж вояками

Посідали на човни.

І по Волхову угору

В невідомий край летять

Бачать – річка. Довго нею

Геть на полудень пливли,

Аж угледіли на горах

Місто, вежі і вали.

Припливли, на берег вийшли

І питають у полян:

\- Хто живе у цьому місці?

Хто тепер у ньому пан?

\- Тут колись жили та вмерли,

Кий, Хорив та Щек, брати,

А тепер ми під хозаром, -

животій та дань плати.

\- Не журіться! – Дір промовив.

\- За мечі! – Аскольд гукнув.

Кожний птахом стрепенувся.

Кожен гнівом спалахнув.

Налякалися хозари

І в степи біжать гуртом,

І дружина здобуває

Пишний город над Дніпром.

Стали вільними поляни,

Вихваляють вояків,

А Аскольд разом із Діром

Вибираються в князів.

(Олександр Олесь)

Запитання

1. На території якого слов’янського племені був розташований Київ?

2. Кого довелося здолати Аскольду і Діру, щоб посісти владу в Києві?

Учитель. За літописними згадками Асколь і Дір здійснили декілька вдалих подвигів над Візантію (вчитель показує на карті) повернулися додому з багатою здобиччю. Але 882 року новгородський князь Олег хитрістю виманив Аскольда і Діра із Києва та наказав їх вбити.

Існує припущення, що Аскольда і Діра було вбито через те, що вони були християнами і намагалися поширити християнську віру в Київській Русі. Це викликало невдоволення тих, хто не хотів зрікатися давніх язичницьких богів.

Самостійна робота учнів з підручником, робота з другою частиною опорного конспекту.

Учитель: В одній з легенд говориться, що провидець передрік загибель князю Олегу від його коня. Князь Олег більше не сів на свого улюбленого коня. Довго ходив він у походи, а коли повернувся, то запитав про те, де ж його кінь, йому відповіли, що кінь вже помер. Захотів князь Олег побачити останки коня, та посміявся над пророчими словами волхва.

На череп коня нога князя ступила,

Лице постаріле гаряча сльоза обпекла…

Зненацька за ногу змія ядовита вкусила,

Що в черепі кінськім гніздечко звела.

Збулося пророцтво ворожбита старого –

Помер від коня, хоча й не живого.

Учитель. Князь Олег був регентом при князі Ігорі, після смерті Олега князівська влада перейшла до князя Ігоря. Починається доба Рюриковичів.

 Ось ми з вами і дізналися про перших князів, що заснували державу на теренах нашої України. Історики і досі сперечаються про походження назви «Русь» та про те, кому віддати лаври творення держави на території, яку населяли східні слов’яни, але ми знаємо одне, що хоча перші відомі історикам князі Русі були за походженням скандинавами і в їхніх дружинах було чимало варягів, це не стало вирішальним чинником у формуванні східнослов’янської державності. Її виникнення передусім спричинили внутрішні державотворчі процеси в самому слов’янському світі.

ІХ. Узагальнення. Підсумок. (3 хв.)

**« Історичний марафон»**

(Учитель називає слово і вказує научня, що має відповісти, якщо відповідає, то учитель називає наступне слово, якщо ні, то вчитель вказує на іншого учня).

«Русь» (велике об’єднання союзів східнослов’янських пле­мен, яке виникло в Середньому Подніпров’ї).

«Руська земля» ( найбільше державне об’єднання східних слов’ян, до якого входили поляни, деревляни й сіверяни).

Русичі  (народ, який заселяв територію державного об’єднання «Руська земля»).

Київська Русь (східнослов’янська держава з центром у Києві).

Нормани (варяги)  (племена, які заселяли Скандинавський півострів).

Регент ( тимчасовий правитель держави замість монарха).

Х. Домашнє завдання: Повторити параграф підручника, заповнити опорний конспект № 4, почати заповнення таблиці 1, за бажанням підготувати повідомлення про князя Ігоря, княгиню Ольгу, князя Святослава. (2 хв.)

Опорний конспект № 4

![Imgur](https://i.imgur.com/FGni4Jq.png)