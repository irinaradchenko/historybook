---
title: Майно закладів освіти, яке понад три роки не використовуватиметься в освітньому процесі, можна буде приватизувати. 
description: Внесено зміни до деяких законів у частині ефективного управління закладами освіти і державним майном.
date: 2021-02-17
tags: news
layout: article.njk
---



 Законопроєктом передбачено внесення змін до деяких законів у частині ефективного управління закладами освіти і державним майном.

За ухвалення законопроєкту в першому читанні проголосували 237 народних депутатів.

У разі ухвалення проєкту закону в цілому, майно державних або комунальних закладів освіти, що понад три роки не використовується в освітньому процесі, може бути включене до переліку об'єктів, що підлягають приватизації.

Приватизація майна закладів освіти може бути проведена за умови, що надходження від її проведення будуть використані виключно на освітні потреби.

При цьому приватизація стане неможливою, якщо інші державні чи комунальні заклади освіти, установи, підприємства або організації виявлять зацікавленість у передачі їм зазначеного майна.

Законопроєкт підтриманий Міністерством освіти і науки.

За висновками Міністерства фінансів, норми проєкту закону узгоджуються та не суперечать законам, що регулюють бюджетні відносини.

