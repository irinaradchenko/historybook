---
title: 7 клас. Розселення слов’янських племен на території України. Сусіди східних слов’ян
description: На даному уроці учні дізнаються про розселення слов’ян унаслідок Великого переселення народів та їх сусідів
date: 2020-10-08
tags: lessons
---



Мета уроку: показати учням, як йшов процес розселення слов’ян унаслідок Великого переселення народів; пояснити, як відбувалося розселення східних, західних і південних слов’ян, а також східнослов’янських племен — предків українців, показати, хто були сусідами східних слов’ян та як вони впливали на їх життя; розвивати навички роботи з настінною картою,атласом, контурною картою; виховувати повагу до минулого нашої держави. 

Основні терміни і поняття: Велике розселення слов’ян, Балканські війни, союзи племен, літописи, сусіди слов'ян.

 Структура уроку.

1. Вступне слово вчителя. На попередньому уроці ми з вами розглядали тему: Вступ. Періодизація. Історія України в Середні віки (ІХ – ХV ст..). Першим завданням у нас є міні – тести. Ви отримуєте завдання, час - 3 хв. (У правій колонці подано відповіді, які на бланках учнів не відображені)

Тести

| 1.   «Дослідження», опис про події»                          | Б                      |
| ------------------------------------------------------------ | ---------------------- |
| А) наука                                                     |                        |
| Б) історія                                                   |                        |
| В) географія                                                 |                        |
| Г) археологія                                                |                        |
| 2. Дійсні, невигадані випадки, які відбувалися насправді.    | А                      |
| А) історичні факти                                           |                        |
| Б) історичні події                                           |                        |
| В) історичні джерела                                         |                        |
| Г) історичні оповіді                                         |                        |
| 3. Розповідає про події, що відбувалися в період від Великого розселення слов’ян і до кінця XV ст. | Б                      |
| А) стародавня історія                                        |                        |
| Б) середньовічна історія                                     |                        |
| В) нова історія                                              |                        |
| Г) новітня історі                                            |                        |
| 4.  Поділ історії на певні періоди, що є історичними етапами суспільного або культурного розвитку країн та народів і характеризуються визначними подіями, явищами або процесами - це | Історична періодизація |
| 5. Літописи, документи, договори, укази, хроніки тощо - це джерела...... | Писемні джерела        |
| 6. Результати досліджень побуту та звичаїв народів - це джерела....... | Етнографічні джерела   |

Учні обмінюються бланками, учитель зачитує вірні відповіді, учні перевіряють вірність відповідей у бланках та виставляють кількість вірних відповідей, повідомляють результати один одному, асистент передає бланки учителю.

2. Учитель проходить по класу та переглядає опорні конспекти учнів та підходить до дошки, де вивішується готовий конспект уроку 1 ( можливо показ на інтерактивній дошці) та дає коментарі до виконання. Наголошує, що учні мають час заповнити конспект до узагальнюючого уроку.

3. Учні організовуються в пари або групи, які називає учитель (можна створити графік перебування учнів у групах чи парах, який зберігається в учня - асистента учителя, учні ознайомлюються з даним графіком заздалегідь і знають на який урок яку пару чи групу утворювати) та отримують завдання для груп чи пар. (Робота за часом обмежена, є час, щоб швидко обговорити та написати лаконічні висновки).

​    1) Чому людям необхідно вивчати історію?

​    2) Чи є зв’язок між історією України та Європи? Чи схожа періодизація?

​    3) За якими типами історичних джерел вивчають середньовічну історію України?

Учні в групах формують висновки та прикріплюють на дошку.

1. Без знання свого минулого люди не зможуть зрозуміти сучасність і спрогнозувати майбутнє.

2. Україна тісно пов'язана з Європою, як у минулому так і в теперішньому часі. Історичні процеси, що відбувалися в Європі впливали на історичні процеси в Україні і навпаки, процеси, що відбувалися в Україні, впливали на долю багатьох народів, що проживали в Європі. Тому історію України, як і всесвітню історію, поділяють на стародавній, середньовічний, новий і новітній періоди.

3. Речові джерела

​       Писемні джерела 

​       Усні джерела 

​       Мовні джерела 

​       Етнографічні джерела 

​       Фото- та кінодокументи

   Учитель підводить загальний підсумок.

4. Учитель оголошує тему та мету уроку.

​        Організовує роботу за опорним конспектом № 2

![Imgur](https://i.imgur.com/fLDyrvV.png)

Розповідь учителя з показом усіх названих об'єктів на настінній карті. (Учитель пропонує учням під час його розповіді робити записи до опорного конспекту №2).

Велике переселення народів – грандіозні етнічні переселення, які відбулися в Європі у 4–6 ст. Спричинене гунською навалою. 

Велике переселення народів спричинило значні зміни на карті Європи. (показати Європу) Складовою цього процесу стало Велике розселення слов’ян. 

***Велике розселення слов’ян*** відбулося в Європі у **6–7 ст.,** коли слов’янські племена з’являються у Подунав’ї, у глибинних районах Балканського півострова – на півдні, на заході доходять до Ельби та балтійського узбережжя; на північному сході заселяють верхів’я Дону й Волги.  На заключному етапі Великого переселення народів у **VI—VII ст.** головну роль у переселенських потоках почали відігравати слов’янські племена **антів** **і склавинів**. Із межиріччя Дніпра і Вісли ( показати річки, напрямки руху племен) вони рушили до Подунав’я. Звідти ці племена стали здійснювати регулярні напади на Константинополь (показати на карті) та візантійські володіння на Балканах, які дістали назву Балканських війн (показати на карті Балканський п-в). Після перших успішних походів слов’яни почали залишатися за Дунаєм (показати на карті), а на кінець VII ст. майже повністю оволоділи Балканським півостровом. Під час Великого розселення слов’ян одна їх частина залишилася на Балканському півострові, а друга рушила вгору за течією Дунаю і зайняла землі поряд з Ельбою (Лабою) (показати на карті). Там вона зустрілася ще з одним переселенським потоком слов’янських племен, який прямував із межиріччя Вісли та Одеру (Одри) на захід. (показати на карті) На межі VI—VII ст. слов’яни також активно просувалися на північ і північний схід, заселяючи землі, що належали балтським та угро-фінським племенам. Розселення слов’ян відбувалося в складних умовах. У другій половині VI ст. важким ударом для них стала боротьба з кочовими племенами аварів, які з Азії спочатку переселилися до Північного Причорномор’я, а потім — на територію сучасної Угорщини, де й заснували свою державу — Аварський каганат. (показати на карті) Тривалі аваро-слов’янські війни призвели до підкорення аварами склавинів, знесилення, а потім розпаду антського об’єднання племен. Анти – етноплемінне об’єднання давніх слов’ян, котре займало територію між Дністром та Дніпром.  Із 602 р**.** анти в історичних джерелах не згадуються. Назва «склавини» використовувалася досить часто стосовно племен, які в VII—IX ст. заселяли територію сучасної України. Склавини – етноплемінне об’єднання давніх слов’ян, котре займало територію між Дністром і Дунаєм. Вважають, що саме термін «склавини» із часом трансформувався у «слов’яни».

**Результатом Великого розселення слов’ян стало формування нових територіальних об’єднань слов’ян, які поділяють на східних, західних і південних.** 

\- Подумайте і скажіть, які сучасні народи населяють території, які були заселені західними, східними, південними слов'янами? (Робота учнів, занесення відповідей до опорного конспекту, усні відповіді).

Повторення за картою. Учні ланцюжком показують території названі у розповіді учителя, учні класу слідкують, щоб всі території було названо і показано на карті. (Робота учнів з настінною картою та картами в атласі)

2. Розселення племінних союзів східних слов’ян на території України. 

Учні працюють самостійно з підручником або текстом «Повість минулих літ» та заносять відомості про Нестора - літописця до опорного конспекту, вписують назви племінних союзів та місця їх розселення.

Після закінчення самостійної роботи проводиться узагальнення за настінною картою.

3. Сусіди східнослов’янських племен. Перегляд презентації (Учитель готує слайди про сусідів східнослов"янських племен та демострує слайди учням за наявними ТЗН).  Учні вносять назви сусідніх племен до опорного конспекту

Сусідами східних слов’ян на півночі, північному заході та північному сході були угро-фінські та балтські племена.

Землі на захід від східнослов’янських теренів заселяли західні слов’яни.

На півдні, південному сході та сході жили тюркські племена болгар і хозар.

«Із варягів у греки»

Учитель підводить підсумок та пропонує учням узагальнити завдання за допомогою контурної карти.

Практична робота з контурною картою.

Учитель: Працювати на контурній карті потрібно охайно. Написи робимо так, як це зроблено в картах атласу. Дивлячись на карту атласу позначте на контурній карті територію розселення слов’янських племен на теренах України, потрібно зробити написи назв племен східних слов’ян, що проживали на території теперішньої України. (Учитель проходить по класу і дає індивідуальні вказівки до роботи).

Учні здають учителю контурні карти

Домашнє завдання. Повторити параграф підручника, внести записи, яких не вистачає до опорного конспекту № 2.

![Imgur](https://i.imgur.com/VBPi5Xc.png)

 

