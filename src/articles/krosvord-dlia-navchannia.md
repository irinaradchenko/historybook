---
title: Кросворд для навчання
date: 2020-01-22
tags: lessons
description: Розгадування кросвордів – чудовий засіб для підвищення ерудиції, кмітливості, розширення свого кругозору, тренування пам’яті та логічного мислення.
---

Кросворд – перетин слів – гра – задача. Щоб розв’язати дану задачу потрібно вписувати правильні відповіді у клітинки за поданими завданнями. Можливо потрібно закреслити правильні відповіді за поданими завданнями.

Що нам розповідають Інтернет – ресурси про кросворди?
Кросворди стали популярними в середині 1920-х років. Є кілька версій того, де і коли вони були винайдені, можливо, прототипи сучасних кросвордів з'явилися ще в XIX столітті. На звання батьківщини кросвордів претендують Італія, Велика Британія, США і ПАР.

Перший сучасний кросворд (під назвою «ворд-крос», Word-cross був створений Артуром Вінном і опублікований у недільному номері газети «New York World» 21 грудня 1913. Перший кросворд російською мовою складено письменником В. В. Набоковим і опубліковано в додатку «Наш світ» до газети «Руль» у лютому 1925 року в Берліні. 

Класичний кросворд. Класичний варіант кросворду складається з сітки кросворду та текстів питань та відповідей до них. Сітка кросворду містить клітини з літерами слів-відповідей, а також пусті клітини. При цьому кожна клітина першої літери будь-якого слова-відповіді має номер, яким позначається ця відповідь та питання до неї.

Скандинавський кросворд (сканворд). Скандинавський кросворд (сканворд) від класичного кросворду відрізняється значно більшою кількістю перетинів слів за вертикаллю і горизонталлю. До того ж у сканворді замість розгорнутих питань в окремій графі в окремих клітинках пишуться короткі питання до загаданих слів, які також можуть бути представлені у формі зображень або фотографій і займати кілька клітин сітки.

Циклічний кросворд (циклокросворд). У циклокросворді (циклічному кросворді) слова розташовуються навколо клітини з номером відповідного питання. Відмінною особливістю такого кросворду є однакова кількість букв у всіх загаданих словах — зазвичай, 4, 6 або 8. Перетини слів відбуваються по дузі кола. При цьому якщо слово знаходиться не з краю сітки, то всі його літери, так чи інакше, одночасно є літерами й сусідніх слів.
Чайнворд або лінійний кросворд. У чайнворді перетин слів являє собою лінію (тобто ланцюг). Зазвичай наступне слово починається із літери останнього слова.

Угорський кросворд (філворд). Філворд складається з клітин, у яких вже присутні букви відповідей. Кожна відповідь являє собою ланцюжок клітин. Слова-відповіді не перетинаються і не мають спільних клітин з іншими словами. 

Англійський кросворд. У цій головоломці, подібно до угорського кросворду, також використовується поле з літерами, але кожне слово завжди йде в одному напрямку, який до того ж може бути діагональним, не ламаючись всередині. При цьому, на відміну від філворду, слова можуть перетинатися в буквах. Таким чином одна й та ж літера може належати різним словам. Так само, як і в угорському кросворді, після розгадування всіх слів на полі можуть залишитися «зайві» букви, що складають загальне ключове слово кросворда.

Естонський кросворд. Сітка цього кросворду не містить пустих клітинок. Осередки, що не належать одній відповіді, розмежовуються товстою лінією. 
Ключворд (кейворд). У цій головоломці потрібно відновити вихідний кросворд, кожна буква якого зашифрована певною цифрою. При цьому зв'язок між буквами й цифрами (в межах однієї головоломки) завжди однозначний, то ж кожній букві відповідає лише певна цифра і навпаки.

Розгадування кросвордів – чудовий засіб для підвищення ерудиції, кмітливості, розширення свого кругозору, тренування пам’яті та логічного мислення. 

Кросворди, головоломки, створені на основі навчального матеріалу, допомагають в різних поєднаннях повторювати навчальний матеріал та виходити за рамки матеріалу підручника. Для того, щоб знайти правильну відповідь потрібно зануритися у навчальний матеріал, прочитати його, виділити головне, можливо залучити додатковий матеріал. Тобто присутній пошук, який спонукає до активних дій. Знання, що здобуті в пошуку набагато довше зберігаються в пам’яті дитини. Досягнення результату у розгадуванні кросворду приносить радість і задоволення, що сприяє кращому запам’ятовуванню та відтворенню навчального матеріалу. Кросворди та головоломки для учнів повинні бути зрозумілими, відповідати віку учнів, не перевантаженими і робота з ними не повинна займати багато часу.  

При розгадуванні кросвордів на уроках засвоєння нових знань краще дозволити учням користуватися підручником чи додатковими джерелами інформації. Лише за таких умов учні будуть ними цікавитися. Але можливе використання кросвордів і на уроках закріплення та контролю знань, де учні самостійно демонструють набуті знання. Кросворди можуть бути чудовим домашнім завданням. Потрібно прочитати та повторити матеріал, щоб записати відповіді до кросворду.