---
title: 7 клас. Історія України. Становище Київської держави (Русь – Україна) наприкінці Х – у першій половині ХІ ст. (Вступний урок до теми) 
description: Учні отримають уявлення про зміни в державі на рубежі Х та ХІ ст. та історичне значення даних змін у творенні державності на теренах України.
date: 2020-11-08
tags: lessons
layout: article.njk
---

Мета уроку: дати учням уявлення про зміни в державі на рубежі Х та ХІ ст., історичне значення даних змін у творенні державності на теренах України, вчити працювати з хронологічною, синхронізованою таблицею, співставляти історичні події, виховувати повагу до історичного минулого нашої держави.

 Структура уроку.

І. Організація класу до уроку.

ІІ. Учитель з допомогою учня – асистента роздає учням особисті картки оцінок, бланки міні – тестів, контурні карти, опорні конспекти. Учитель звертає увагу на те, що особисті оцінки за попередню тему учні бачать внизу картки оцінок.

ІІІ. Учитель проводить бесіду за виявленими помилками під час роботи з Розділом І. «Виникнення та становлення Русі – України». Учитель наголошує, що оцінки, що внесені до картки оцінок внесені до  класного журналу.

ІV. Робота за таблицею № 2. «Події в Русі – Україні та Європі в  VІІІ – ІХ ст». (Учитель наголошує на важливих моментах, що були спільними для всіх країн Європи тогочасного світу)

V. Учитель оголошує тему та мету уроку.

VІ. Учитель: На сьогоднішньому уроці ми продовжимо роботу з таблицею № 2. (таблиця вивішена на дошці або виведена на інтерактивну дошку. Також вивішена карта Європи, яка показує державні утворення Х – ХІ ст. Свою розповідь учитель супроводжує показом названих об’єктів на карті). 

Ви отримаєте загальні відомості про історичні події, які відбувалися в Русі – Україні в кінці Х – на початку ХІ ст., ці знання ми будемо поглиблювати протягом вивчення розділу ІІ. Київська держава (Русь – Україна) наприкінці Х – у першій половині ХІ ст. Протягом вивчення даної теми ми познайомимося з життям та діяльністю Великих Київських князів Володимиром Великим, якого в народі величали «Красне сонечко» та Ярославом Мудрим, їх внутрішньою та зовнішньою політикою, проведеними реформами, культурним розвитком держави.

Ми розпочинаємо роботу з таблицею № 2. По ходу моєї розповіді ви занотовуєте сказане про події в Європі. У пункти «Події в Київській Русі (Русь – Україна) ми запишемо про двох видатних особистостей Володимира Великого та Ярослава Мудрого. (Записати імена та дати князювання)

(Розповідь учителя)

​      X століття було останнім століттям умовного періоду Раннього Середньовіччя в Європі. Відбулося становлення держав Східної Європи: Київської Русі(Русь – Україна), Польщі, Угорщини. Продовжувалося поширення християнства.У Західній Європі утворилася Священна Римська імперія. Однак водночас це була епоха феодального роздроблення. (Звернутися до учнів з проханням пояснити, що означає феодальне роздроблення, якщо виникають труднощі з відповіддю, то нагадати учням поняття).

​      Київська Русь у цей час мала тісні зв’язки з Візантією і саме ця держава впливала, як на внутрішню так і на зовнішню політику правителів Русі. Візантія залишалася упродовж століття могутньою державою, зміцнила своє положення й розширила підконтрольні території. Їй належали, крім Малої Азії, Фракія та Греція, а також землі на півдні Апеннінського півострова.   961року вона відбила Крит у сарацинських піратів, а  965 року звільнила Кіпр. Головними ворогами імперії були араби-мусульмани й болгари. Упродовж 969–970 років Візантія, покликавши на допомогу київського князя Святослава, захопила східну частину Болгарії й офіційно проголосила про анексію усіх болгарських земель, однак Західне Болгарське царство  залишалося незалежним. 

​      У середині століття на території Польщі почали зводитися замки. Першим історично достеменним польським князем був Мешко І , який прийшов до влади 960 року. Він прийняв християнство 966 року, вступивши в шлюб із Богемською княжною. 

​      Упродовж століття Західна Європа вкрилася мережею замків.  Вона ще залишалася в основному сільською, швидкий ріст міст і містечок розпочався тільки в наступному столітті, проте замки зменшили можливість здійснення великомасштабних завоювань. Війн у Західній Європі було багато, проте вони мали здебільшого локальний характер. Європа подрібнилася на окремі феодальні володіння, а королі не мали значної влади над своїми васалами-магнатами. 

​       З 987 року французами почала правити династія Капетингів.

​       На Апеннінському півострові впродовж першої половини сторіччя тривала боротьба за  Італійське королівство.  Після того як Італійське королівство захопив, проголосивши себе імператором, Оттон I Великий, на призначення пап Римських почали впливати німецькі імператори, проти чого римляни часто бунтували, обираючи антипап.  Наприкінці століття папами вперше стали представники германців. Південь півострова належав Візантії, яка вела часті війни з сарацинами, що захопили  Сицилію. Незалежні лангобардські князівства вели війни як між собою, так і з Візантією, арабами, Священною Римською імперією.

​       На Піренейському півострові X століття було часом розквіту Аль- Андалусу.

​       У X столітті вікінги заснували поселення в Ґренландії й досягли узбережжя Північної Америки. Приблизно 930 року утворився перший у Європі парламент — ісландський Альтинг. Вікінги продовжували здійснювати морські походи, однак частина з них осіла в Нормандії й стала норманами. У королівства Данія, Норвегія та Швеція почало проникати християнство.

​      Це був час становлення держав у Європі і такий же самий процес йшов на території Русі - України. Ми з вами розпочинаємо вивчати період правління князів Володимира Великого та Ярослава Мудрого, саме в цей період відбулися доленосні події, які вплинули на хід історії і Русі – України і значної території Європи.

​       На середину ХІ ст. в Європі починається період Високого Середньовіччя. В усій Європі почали виростати міста, хоча й невеликі, але в значній кількості. Купці та ремісники міст утворювали свої органи самоуправління і прагнули незалежності від феодалів. Феодали в добре захищених замках та зі своїми військами прагнули незалежності від своїх сеньйорів, герцоги й графи від королів. 

​      Почало формуватися Франкське королівство. Хоча король франків[король франків і мав титул короля, але його фактична влада обмежувалася його доменом. 

​      Імператори Священної Римської імперії мали більше влади, але їм весь час доводилося відстоювати її в боротьбі проти великих феодалів. 

​      Міста півночі Італії: Венеція, Піза, Генуя стали морськими республіками. 

​      Закінчився період морських походів вікінгів  але нормани все ще мали значну військову силу. 1066 року відбулося нормандське завоювання Англії, норманські авантюристи захопили південь Італії, відіграли значну роль в історії Київської Русі (варяги), служили найманцями у Візантійській імперії.

​       Більшість народів Європи прийняли християнство, а язичництво  збереглося тільки в окремих кутках континенту. 1054  року відбувся Великий церковний розколміж церквами східного та західного обряду.

Правителів Європи часів Володимира Великого та Ярослава Мудрого відображено в таблиці.

| Події в Київській   державі  (Русь-Україна)                  | Події в Європі                                               |
| :----------------------------------------------------------- | :----------------------------------------------------------- |
| Володимир      Великий 980—1015 рр.                                                                                  Ярослав Мудрий 1019—1054 рр. | У кінці Х ст. Візантію очолює Василій ІІ Болгаробійця.                                                        Оттон ІІ Рудий править у Священній Римській імперії.                                                 Західним франським королівством править Лотар.                                              Апеннінський півострів розділений між численними державами.                                 Південь Піренейського півострова займає Кордовський халіфат.                                          У Польщі править Мешко І.                                                                                                    Перше Болгарське царство  частково захоплене Візантією,                                                     в іншій частині править цар Самуїл.                                                                                             У Хорватії  править король Степан Држислав.                                                                Великим князем мадярів є Геза.                                                                                                   На середину ХІ ст. Візантію очолює Костянтин ІХ Мономах.                                            Генріх ІІІ править Священною Римською імперією.                                                             Генріх І  є королем Західного Франкського королівства.                                        Апеннінський півострів розділений між численними державами.                                      1066 року відбулося завоювання Англії норманами на чолі з Вільгельмом Завойовником. Упродовж кількох років нормани повністю придушили опір англосаксонської знаті.         На початку століття Італія вже була роздроблена.                                                       Упродовж століття Польща часто втручалася в міжусобиці в сусідніх країнах. |

 Під час роботи з таблицею проводиться робота з настінною картою ( або інтерактивною картою). Учні ланцюжком показують названі державні утворення та території.

Учитель: Які терміни та поняття, що прозвучали в розповіді потребують додаткового пояснення. (Співбесіда. За її результатами визначають терміни та поняття на які потрібно звернути увагу)

\-     Феодалізм

\-     Натуральне господарство

\-     Товарне господарство

\-     Король

\-     Імператор

\-     Роздробленість

\-     Анексія

\-     Замки

\-     Васали

\-     Християнство

\-     Папа Римський

 

Учитель: З багатьма з цих понять та термінів ми працюємо і будемо продовжувати працювати на уроках всесвітньої історії. А сьогодні ми розберемо їх і додамо у свою скарбничку знань.

 VІІ. Учні організовуються в групи чи пари, отримують завдання, які слова дослідити, отримують довідники, картки, користуються підручником з історії України та всесвітньої історії та починають пошук. Кожна група представляє результати свого пошуку.

1. Феодалізм – панівна за середньовіччя в Західній, Центральній та Східній Європі суспільно – економічна система. Феодальний лад – це така система, коли землевласник дає залежним селянам землю в обмін на їхню працю. Відмінна особливість феодалізму є те, що верховний володар земель надає землю підлеглим з обов’язком особистої служби за надану землю. В Київські Русі (Русь – Україна) князь виступає сюзереном, а дружинники – васалами. 

2. Васал – у середні віки феодал, який одержав від заможнішого феодала (сюзерена) земельну ділянку й заступництво, за що виконував для нього ряд повинностей.

3. Натуральне господарство – господарство, за якого продукти праці виробляються для задоволення власних потреб, а не для продажу.

4. Товарне господарство – господарство, за якого вироби призначалися для продажу на ринку та обмінювалися за посередництвом грошей.

5. Князь – титул голови феодальної монархії, великого посадовця, вельможі у 8 – 20 ст. Титул був спадковим у середовищі аристократів.

6. Король – один з титулів монарха, голова королівства

7. Імператор – назва самодержавного правителя, правителя імперії.

8. Роздробленість – поділ середньовічної держави на малі та великі володіння, які не мали централізованої влади.

9. Анексія – це насильницьке приєднання державою всієї або частини території іншої держави в односторонньому порядку.

10. Замки – будова, що поєднує в собі жиле помешкання та захисні фортифікаційні функції. Укріплення для захисту сім’ї феодала від нападу ворогів.

11. Християнство – світова релігія. Послідовники даної релігії вшановують Ісуса Христа як другу особу Божественної Трійці, єдиного бога в трьох особах: Бога – Отця, Бога – сина, Бога – Духа Святого.

12. Папа Римський – глава римо – католицької церкви.

 Виступ груп (пар) з повідомленнями.

 Учитель: На кінець Х ст. у межах Київської Русі було об’єднано всі східнослов’нські і багато неслов’янських племен. Її територія сягала від Ладоги до Таманського півострова і від Закарпаття до приокських земель і Поволжя. На наступних уроках ми з вами розглянемо часи правління Володимира Великого та Ярослава Мудрого, економічний, соціальний, політичний, культурний розвиток Київської Русі (Русі – України) від середини Х століття до середини ХІ століття.

 Домашнє завдання: повторити терміни та поняття, за бажанням окремих учнів підготувати коротке повідомлення про князів Володимира Великого та Ярослава Мудрого. 

 

