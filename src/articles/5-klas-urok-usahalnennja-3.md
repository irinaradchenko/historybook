---
title: 5 клас. Вступ до історії. Урок узагальнення. Джерела до вивчення історії.
description: Учні на уроці систематизують та  узагальнюють знання про види та зміст історичних джерел, знання про музеї, архіви, бібліотеки, продовжують роботу з термінами та поняттями, застосовують набуті знання практично, урок виховує зацікавленість історією.
date: 2021-02-02
tags: lessons
layout: article.njk
---

Мета уроку: систематизувати та  узагальнити знання учнів про види та зміст історичних джерел, знання про музеї, архіви, бібліотеки, продовжити роботу з термінами та поняттями, застосовувати набуті знання практично, виховувати зацікавленість історією.

 Хід уроку.

Учитель: Сьогодні на уроці ми з вами узагальнимо знання з теми «Джерела до вивчення історії», які отримали на попередніх уроках, визначимо, що засвоїли добре, а над чим потрібно ще попрацювати.

Протягом вивчення теми ми звернули з вами увагу на

1. Речові, писемні, усні, етнографічні джерела, фото і кіно документи;

2. Музеї, архіви, бібліотеки.

Як ми будемо з вами працювати?

На першому етапі ми розділимося на групи, ви отримаєте однаковий набір карток, де є  малюнки, зображення. Вам потрібно буде їх систематизувати.

На другому етапі ми за допомогою Знайки оберемо двох учасників для гри «Палеограф».

На третьому етапі ми розділимося на групи «Музей», «Архів», «Бібліотека» та виконаємо запропоновані завдання.

Тож приступаємо до роботи.

Перший етап.

Зараз ви отримаєте різнокольорі трикутники. За кольорами розділитесь на групи. Кожна група отримає набір карток. Потрібно вибрати лише картки, що відносяться до вашої групи

Червоні – речові джерела.

Сині – писемні.

Зелені – усні.

Жовті – етнографічні.

Фіолетові – фото і кінодокументи.

У вас є чотири хвилини, після чого ви будете презентувати результати своєї роботи. Час пішов.

 Картки. (Набір для кожної групи однаковий, їх потрібно розрізати та покласти на стіл у хаотичному порядку зображенням донизу). (Малюнки та фото взяті з Інтернет – ресурсів)

![Imgur](https://i.imgur.com/FeRoqMg.png)

(Кожна група відкладає по п’ять зображень, після закінчення часу пояснює свій вибір, якщо є помилка, то йде обговорення).

Учитель: Усі групи пройшли перший етап успішно. Тепер до вас завітав Знайка. Він поставить вам запитання. Хто знає відповідь, той швиденько піднімає руку. Два учні, що наберуть найбільшу кількість балів приймуть участь у другому етапі нашої гри.

(Вивішується чи виводиться зображення літературного героя Знайка, учитель зачитує запитання, при технічній можливості питання дублюються на екрані)

![Imgur](https://i.imgur.com/O6WGmxn.png)

1. Наука, що вивчає історію письма:

А) палеографія;    

Б) історія ;

В) археологія.

2. Береста – це

А) матеріал для письма, виготовлений із верхнього шару кори берези, який використовували у Єгипті;    

Б) матеріал для письма, виготовлений із верхнього шару кори берези, який використовували на Русі;

В) матеріал для письма, виготовлений зі шкури телят.

3.Установа, яка збирає, впорядковує і зберігає старі документи:

А) бібліотека;    

Б) музей ;

В) архів.

4. До якого виду історичних джерел належить зображення? 

   ![Imgur](https://i.imgur.com/sC9RIan.png)

А) писемні;    

Б) речові;

В) усні.

5. Як називаються особисті спогади людей про історичні події, свідками або учасниками яких вони були? 

А) хроніка; 

Б) мемуари;

В) легенда;

Г) літописи

6. Які експонати свідчать про розвиток на українських землях первісного суспільства? 

![Imgur](https://i.imgur.com/taFcMSh.png)

Учитель: У наступному етапі приймуть участь два учасники. Вони отримають пошкоджений документ і повинні його доповнити так, щоб текст був повний. 

(Учні отримують паперовий текст і швидко доповнюють необхідними словами, після закінчення їх роботи вони презентують результати своєї роботи. Зачитується правильний текст, при можливості текст виводиться на екран. Робляться підсумки роботи, виправляються помилки).

Народ, який проживав у Давньому Єгипті, для письма використовував ….., зарослі якого досить часто зустрічали на березі річки Ніл. Система письма, що використовувалася в Стародавньому Єгипті називалася ……. Наші предки писали на корі……………, а згодом почали використовувати………………, виготовлений із шкіри тварин. Оригінальну систему передачі інформації винайшли інки ………..   ………. Письмо малюнками називається………

Довідка: пергамент,  береза, папірус, піктографічним, іієрогліфічне, вузликове письмо 

Учитель: Ось ми підійшли до третього етапу нашої гри. Клас ділиться на три Групи «Музей», «Архів», «Бібліотека». 

Перше завдання –  поясненити назву своєї групи.

Друге завдання «Вправний олівець».

На отриманих картках вам потрібно дописати букви яких не вистачає та назвати слова, що відносяться до вашої групи та пояснити їх значення

Е_ _ _ _ _ _ Т

Е_ _ _ _ _ _ _ _Я

М_ _ _ _ _ Н

Е_ _ _ _ _ _ _ _ _ Д

Р_ _ _ _ _ _ _ _ _ Я

К_ _ _ _ _ Г

К_ _ _А

Експонат, експозиція, мусейон, екскурсовод, реставрація, каталог, книга

(Учні в довільному порядку поділяються на три однакові групи та виконують завдання. Учитель слідкує за часом, за його командою виконання завдання припиняється, учні дають відповіді).

 Учитель: Сьогодні всі молодці, працювали наполегливо і якісно. Ви можете оцінити результати нашої роботи. Прикріпимо ось ці фігурки на дошці. Якщо ви задоволені роботою сьогодні, ви отримали задоволення, то прикріплюєте усміхнене личко, якщо вам було не цікаво, то личко байдуже, якщо ви сумували, нудьгували, позіхали, то засмучене личко.

 ![Imgur](https://i.imgur.com/sdVAI8g.png)

![Imgur](https://i.imgur.com/YBeX51C.png)

![Imgur](https://i.imgur.com/8jYJ2em.png)

(Учні швиденько прикріплюють личка на дошці, учитель підводить підсумки, називає найактивніших учнів, дякує всім за роботу, проводить оцінювання).

 Домашнє завдання: повторити терміни та поняття теми. 

 