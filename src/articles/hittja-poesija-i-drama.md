---
title: Наталка Тріщ. Життя...
description: Вірш - роздум про людське життя Наталки Тріщ, поетеси із Львівщини 
date: 2021-01-21
tags: stories
---



Життя – комедія і драма,

Життя – барвиста панорама.

Холодні відблиски й гарячі,

Один сміється, інший плаче.

Тут музика і мерседеси,

Там про злочинність пише преса,

Ген, політичні йдуть дебати,

Десь над дитятком плаче мати.

Закоханих сидить он двійко,

А поруч жебрають копійку,

В цих народилася дитина,

 А тим – із цинку домовина.

Тут сяє щастя, як ніколи, 

Там заздрості їдкі уколи.

Ген, тут, десь там… Все одночасно:

Позичив той, цей має власне.

Життя - театр і різні ролі,

Їх виконавці - людські долі.

Творим поезію чи драму -

Свою життєву панораму.

​    Наталка Тріщ