---
title: Професію онлайн-учителя включено до найбільш популярних професій
description: Незабаром онлайн-учитель буде звичайним явищем у сім"ях українців
date: 2021-02-17
tags: news
layout: article.njk
---

Професію онлайн-учителя включено до найбільш популярних професій, що можуть бути дуже затребувані вже в найближчому десятилітті.

Про це йдеться у звітіНаціонального агентства кваліфікацій, що оприлюднений 15 лютого.

У Нацагентстві зазначають, що у сучасному світі запитуваність професій і кваліфікацій має схильність швидко змінюватися.

«Більшість аналітиків упевнені, що майбутнє за сучасними технологіями, і скоро не буде сфер діяльності, у яких вони не будуть задіяні. Тенденції сучасного ринку праці – максимальна роботизація й мінімізація фізичної праці. У майбутньому залишиться не так багато сфер діяльності, у яких потрібна буде присутність людини, а саме: медицина, освіта, персональні послуги, домогосподарство», – зазначають у Національному агентстві кваліфікацій.

Зокрема, професія онлайн-учителя отримала від аналітиків четверту сходинку серед професій майбутнього, що будуть найбільш затребуваними у найближчі десять років.

«Основною тенденцією у професіях майбутнього є навчання в Інтернеті. І вчителі почали помічати потенціал онлайн-класу, що дозволяє залучати більшу кількість учнів. Це козир для професіоналів, які хочуть розвивати свій бізнес, поширюючи знання. Ринок онлайн-курсів усе більше спеціалізується та поширюється», – йдеться у прогнозі, що опублікований Національним агентством кваліфікацій.

Першу трійку найбільш затребуваних професій, на думку експертів, очолять фахівці з розробки програмного забезпечення, професіонали у роботі з клієнтами та розробники інтернетконтенту.



