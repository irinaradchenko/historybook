---
title: 7 клас. Історія України. Київські князі Ігор, Ольга, Святослав.
description: учні ознайомляться із діяльністю правителів Русі-України Ігоря, Ольги та Святослава.
date: 2020-10-14
tags: lessons
layout: article.njk
---

Мета уроку:  ознайомити учнів із діяльністю правителів Русі-України Ігоря, Ольги та Святослава; пояснити зміст термінів і понять «полюддя», «реформи», «Балканські походи»; навчити учнів складати портрет історичного діяча за поданим планом; розвивати вміння учнів систематизувати матеріал,  виховувати повагу до історичного минулого України.

Основні терміни і поняття: полюддя, печеніги,  реформи, Балканські війни.

Основні дати і події: 915 р. -  біля кордонів Русі вперше з’явилися нові кочівники — печеніги; 941 р. – похід князя Ігоря проти Візантії; 945 р. – древляни вбили князя Ігоря; 946 (або 957) р. — відвідання Константинополя руським посольством, очолюваним княгинею Ольгою; 964—966 рр. — похід Святослава проти Хозарського каганату; 968, 969—971 р. — Перший та Другий Балканські походи князя Святослава.

Структура уроку.

І. Організація класу до уроку.

ІІ. Учитель: Ми продовжуємо з вами роботу за темою «Київська держава (Русь-Україна) за перших князів. Київські князі. Аскольд, Олег». Працюємо з тестами. 

Асистент роздає картки, учні швидко відмічають правильні відповіді.

| 1.   За однією з гіпотез у VІІ – ІХ ст.. Руською землею правила династія | А    |
| ------------------------------------------------------------ | ---- |
| А) Києвичів                                                  |      |
| Б) Рюриковичів                                               |      |
| В) Романовичів                                               |      |
| 2 . Зміцнення Руської землі в середині ІХ ст.. пов’язане з іменами князів | Б    |
| А) Кия, Щека, Хорива                                         |      |
| Б) Аскольда, Діра                                            |      |
| В) Рюрика, Трувора                                           |      |
| 3.За візантійськими джерелами, вперше поляни були охрещені за княжіння: | А    |
| А) Аскольда                                                  |      |
| Б) Рюрика                                                    |      |
| В) Олега                                                     |      |
| 4. У 882 р. Київ був проголошений «матір’ю городів руських», тобто став | Б    |
| А) містом, жителі якого мали виключне право засновувати інші міста в Київській Русі. |      |
| Б) столицею новоствореної держави – Русі                     |      |
| В) містом, яке опікувалося іншими містами Київської Русі і опікувалося господарським розвитком та розбудовою цих міст |      |
| 5. «Володарював цей князь над полянами, древлянами, сіверянами і радимичами, а з уличами і тиверцями воював» | В    |
| А) Рюрик                                                     |      |
| Б) Аскольд                                                   |      |
| В) Олег                                                      |      |
| 6. У 907 р. , згідно з легендою з літопису, київський князь Олег повісив на воротах Константинополя свій щит. Це було зроблено для того, щоб: | В    |
| А) показати жителям міста свою приязнь до них;               |      |
| Б) підкреслити, що Візантія потратила під владу Олега;       |      |
| В) символічно засвідчити перемогу Олега над містом           |      |

Учні обмінюються бланками, учитель зачитує вірні відповіді, учні перевіряють  відповіді у бланках та виставляють кількість вірних, повідомляють результати один одному, асистент передає бланки учителю. 

ІІІ. Учитель проходить по класу та переглядає опорні конспекти учнів, заповнення таблиці № 1 та підходить до дошки, де вивішується готовий конспект ( можливо показ на інтерактивній дошці) та дає коментарі до виконання. Наголошує, що учні мають час заповнити конспект та таблицю  до узагальнюючого уроку. 

ІV. Учні організовуються в пари або групи, які називає учитель та отримують завдання для груп чи пар.

1. Коли та як  вперше Київське князівство сповістило середньовічний світ про своє існування, за що розпочало боротьбу з Візантією.

2. Яким чином князь Олег перетворював Русь на централізовану державу.

3. Як дослідники пояснюють походження назви «Русь»?

Учні пишуть свої висновки на листках, представник групи дає коментар до написаного та прикріплює його на дошку. 

V. Учитель підводить підсумок сказаному учнями.

VІ. Учитель оголошує тему та мету уроку. 

Робота за опорним конспектом № 5.  Учитель наголошує на тому, що ми продовжуємо роботу над таблицею № 1, учні по ходу уроку мають можливість вносити записи до даної таблиці та до опорного конспекту

![Imgur](https://i.imgur.com/t0LRPLh.png)

![Imgur](https://i.imgur.com/ESsc62S.png)

Учитель (показ слайдів  презентації):

По смерті Олега почав князювати Ігор.

Й князь пішов на Цареград,

Але кинули повсталі

На слов’ян вогненний град...

Від усіх племен поляни

Позбирали данину,

Заплатили й древляни,

І притому не одну.

Князю все ж здалося мало...

Розлютились вороги,

До дерев його припнули .

І роздерли на шматки.

(О. Кожемяка)

Виступ учня з коротким повідомленням про князя Ігоря. Учень (з допомогою вчителя) показує на настінній карті походи князя Ігоря та територію розселення деревлян. 

Запитання

1. Куди здійснив похід Ігор і чим він закінчився?

2. Покажіть на карті територію, де жили деревляни. Чому вони так вчинили з князем Ігорем?

3. Що встиг зробити князь Ігор за своє княжіння для розбудови та зміцнення держави?

Учитель: Звернемо увагу на термін «полюддя»  (Учні зачитують)

Учитель. Син убитого Ігоря, Святослав, був ще малим, і тому влада перейшла до дружини князя Ігоря — княгині Ольги. Вона стала регентом, тобто тимчасово правлячою особою при малолітньому князеві. У «Повісті минулих літ» про неї сказано: «Була вона мудрою і тямущою». За час правління вона чимало зробила для зміцнення своєї держави.

Нагло шелест. Оглянулась:

Перед нею — Ігор-князь.

На йому убрання просте,

Без оздоби, без відзнак,

Лук з залізними кінцями,

Збоку стріли, сагайдак.

Привітався з нею Ігор

І сказав перевезти...

Загойдавсь на хвилях човен

І поволі став плисти.

І очей не зводить Ігор:

Що за дівчина — краса!

Заговорить: думка — сонце;

Очі сині небеса.

Хто вона, чия і звідки,

Князь докладно розпитав,

А на другий день по неї

І сватів своїх послав.

І за князя вийшла заміж

Проста дівчина з села

І до смерті вірним другом

Князю Ігорю була.

(Олександр Олесь)

Виступ учня з коротким повідомленням про княгиню Ольгу та її реформи. (Розповідь супроводжується слайдами про життя та діяльність княгині Ольги)

Запитання

1. Із якої родини може походити Ольга?

2. Що привабило князя Ігоря в Ользі?

3. Чому княгиня Ольга жорстоко розправилася з деревлянами?

4. Перерахуйте справи, зроблені княгинею для розбудови та зміцнення держави Київська Русь (Русь – Україна)?

Учитель: Звернемо увагу на термін «реформи» (Учні зачитують)

Учитель. Згідно з літописом, старіюча княгиня 864 року передала владу своєму синові Святославу. Недовге правління цього князя-воїна залишилося в історії Русі перш за все як доба майже безперервних військових походів, завдяки яким він збільшував територію своєї держави.

Як над Дніпром вляглася буря

І з тихих плавнів потягнуло сном,

Князь печенігів, марнославний Куря

Підніс важкого келиха з вином.

Запита буде печенізька слава

Питвом заморським — не медком простим,

А княжий келих — череп Святослава,

Окутий ґратовинням золотим.

Регоче Куря: справа це рахубна —

Щоб руський князь позбувся голови.

Убила Святослава примха згубна —

Попереджати, що «Іду на Ви».

(Микола Руденко)

Розповідь учня про життя та діяльність князя Святослава (показ слайдів презентації)

Запитання

1. Які риси характеру були притаманні князю Святославу?

2. Чому своїх ворогів попереджав «Іду на Ви»?

3. Які наслідки для держави мало вбивство князя Святослава печенігами?

Учитель: Звернемо увагу на термін «печеніги»  (Учні зачитують)

Учитель: Ви отримали опорний конспект № 5, над яким продовжите роботу самостійно, зверніть увагу на те, що в даному конспекті знаходиться фрагмент карти, на нього ви внесете дані за запитаннями, що знаходяться біля нього. Також нам потрібно закінчити внесення даних до таблиці № 1 про князя Ігоря, княгиню Ольгу, князя Святослава.

Вивчаючи історію України та всесвітню історію ви неодноразово будете зустрічатися з видатними історичними діячами, що залишили значний слід в історії, потрібно вміти створювати портрет історичного діяча. Перед вами пам’ятка «Як скласти портрет історичного діяча» . Ви сьогодні почули багато про князя Ігоря, княгиню Ольгу та князя Святослава. На уроці ми складемо усно портрет княгині Ольги з допомогою пам"ятки.

( Робота з класом, колективна, при роботі використовується матеріал підручника та презентації)

Закріплення знань.

Розгадати історичну анаграму.

1. РІД І ДЬЛОКСА

2. ЬЛОПОНИТНАТСНОК

3. ЯІТНАЗІВ

4. АГЬЛО ЯНИГЯНК

5. ГЕЛО ЬЗЯНК

6. ВАЛСОТЯВС

Відповіді: 1. Аскольд і Дір; 2. Константинополь; З. Візантія; 4. Княгиня Ольга; 5. Князь Олег; 6. Святослав.

Підсумки уроку.

Учитель. За часів правління перших князів Київської Русі держава зміцніла, розширила свої кордони і стала відома в Європі. І наступні київські князі, про діяльність яки ми будемо говорити на наступних уроках, зосередяться на освоєнні завойованих земель та розбудові своєї держави.

Домашнє завдання: Повторити параграф підручника, заповнити опорний конспект № 5, внести дані до таблиці про князів Русі- України

 ![Imgur](https://i.imgur.com/UXxLoFw.png)

 

| Князь, роки правління      | Внутрішня політика                                           | Зовнішня політика                                            | Значення діяльності                                          |
| -------------------------- | ------------------------------------------------------------ | ------------------------------------------------------------ | ------------------------------------------------------------ |
| Аскольд і Дір ?-882 рр.    | Розширення кордонів (владу Києва визнали племена деревлян, частина сіверян і дреговичів). Невдала спроба приєднати полочан і кривичів. | Організація перших великих походів на Візантію (860 і 866 р.), політичним наслідком яких було укладення угоди, за якою Візантія сплачувала щорічнe данину Києву, а Русь зобов’язувалася надавати їй військову допомогу | Зростання могутності Київської держави.                      |
| Олег 882— 912 рр.          | Захоплення Києва після вбивства Аскольда і Діра, наслідком чого стало об’єднання Північної та Південної Русі, що створило основу для загальноруської державності. Розширення кордонів держави шляхом приєднання сіверян,радимичів, деревлян, а також неслов’янських племен меря, чудь і весь. Будівництво нових міст і фортець. | Звільнення підкорених племен від данини Хозарському каганату; боротьба з хозарами. Здійснення вдалих походів проти Візантії (907 і 911 р.), наслідком яких став вигідний торговельний договір, згідно з яким руські купці торгували без мита та проживали в Константинополі за рахунок імператора. | Сприяння централізації Русі. Укріплення військової могутності Русі, активізація її зовнішньополітичної діяльності |
| Ігор 912— 945 рр.          | Відновлення влади над повсталими деревлянами й уличами. Продовження об’єднання слов’янських племен. | Дав відсіч печенігам, що з’явилися біля кордонів Київської Русі, і найняв їх у військо. Походи на Візантію (941 і 943 р.). Здобуття міст Дербент і Берда внаслідок походу на Закавказзя. | Жорстке укріплення центральної влади.                        |
| Ольга 945—964 рр.          | Помста деревлянам за вбивство свого чоловіка Ігоря (спалення древлянського міста Іскоростеня). Упорядкування збору данини: установлення уставів — порядку збору данини та погостів — місць для збору данини (полюддя). Розподіл податків на власне князівські та державні | Здійснення візиту до Константинополя, де прийняла хрещення під ім’ям Олени. Укладення договору з Візантією, за яким Київська Русь допомагала імперії в боротьбі з болгарами, норманами й арабами в обмін на данину. Відновлення привілеїв для руських купців у Візантії. Спроба встановити дипломатичні контакти з Німецькою імперією. | Сприяння створенню єдиної держави. Надання  переваги в зовнішній політиці дипломатії перед військовою силою. Підвищення міжнародного авторитету Київської Русі |
| **Святослав** 964— 972 рр. | Прибічник язичництва, руйнував християнські храми. Приєднання племен в’ятичів (межиріччя Оки та Волги). | Розгром Волзької Булгарії та Хозарського каганату, підкорення племен ясів і касогів (Північний Кавказ); розгром Хозарського каганату відкрив шлях кочовикам, які завдавали великої шкоди Київській Русі. Здійснення двох походів на Дунайську Болгарію, що допомогло Візантії придушити болгарське повстання. | Знесилення Русі численними війнами. Загинув від рук печенігів, найнятих Візантією. Більшість завойованих територій після смерті Святослава були втрачені |

 Як скласти портрет історичного діяча

1. Як відбувалося становлення особистості історичного діяча.

​       1) Назвіть ім’я та прізвище. Де і коли він народився?

​       2) Де і в яких умовах жив, зростав, виховувався?

​       3) Як формувалися його погляди?

2. Особисті якості й риси характеру.

​      1) Як особисті якості діяча впливали на його діяльність?

​     2) Які з його особистих якостей вам подобаються, а які — ні?

3.  Діяльність історичного діяча.

​      1) Охарактеризуйте основні справи його життя.

​      2) Які успіхи й невдачі були в його справах?

​     3) Які верстви населення підтримували його діяльність, а які — ні? Чому?

​     4) Хто був його друзями, а хто — ворогами? Чому?

​     5) Якими були наслідки його діяльності?

​    6) Завдяки чому людство пам’ятає цю людину?

4. Яким є ваше особисте ставлення до історичного діяча?

​      1) Які почуття викликає у вас його діяльність?

​     2) Як ви ставитеся до засобів і методів його діяльності? Обґрунтуйте свою позицію.

Княгиня Ольга.

Роки життя бл. 910– 969. Достеменно невідомо де і коли народилась майбутня правителька. Існує безліч теорій, припущень та домислів на цю тему, але жодне не має фактичного підтвердження. У «Повісті временних літ» зазначено: «от Плескова». Також зазначено, що мала вона високий соціальний статус, адже володіла двором у Вишгороді. У 903 році, згідно з літописними записами, князь Ігор одружився з Ольгою. 

Князь Ігор  був скорений красою та войовничим характером юної Ольги. у 945 році княгиня стала вдовою і правління державою лягло на її плечі, бо син Святослав був замалим. В середині Х століття жителі руських земель були язичниками і помста була священним обов’язком. Княгиня Ольга жорстоко розправилася з деревлянами.

 Роки княжіння (регент) 945-964 рр. Оскільки її попередники більше зосереджували увагу на зовнішній політиці, походах і завоюваннях, княгиня вирішила укріпити внутрішній стан держави. Вона була першою, хто упорядкував систему збору данини. Були введені так звані «броки» чи «уроки», згідно з якими племена у вказаний термін повинні були внести грошову і товарну виплату в організовані нею пункти київської влади, що звались погости, і, фактично, були першими адміністративно - територіальними одиницями Київської Русі. Княгинею були також організовані полювальні угіддя, оскільки руське хутро цінувалось купцями з багатьох країн. Підпорядкувала землі деревлян безпосередньо Києву. Підтримувала дипломатичні зв’язки з Візантією та Німеччиною. Хрестилася під ім’ям Олена. Княгиня Ольга стала першою християнкою серед правителів і мріяла охрестити Русь.

Упорядкування збирання данини убезпечувало простий люд він надмірних поборів зі сторони знаті, тому були підтримані ними. Син Святослав був запеклим язичником, мав багато прихильників серед знаті, тому вони не підтримували цю сторону діяльності княгині і вона була усунута від влади.

 

 

 

 

 



