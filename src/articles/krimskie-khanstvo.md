---
title: 5 клас. Вступ до історії.Кримське ханство
date: 2020-02-15
tags: lessons
description: 5 клас. Тема уроку "Кримське ханство". Сканворд
---

**Учні дізнаються:**

1. Утворення Кримського ханства.

2. Устрій Кримського ханства. Життя кримських татар.


**Сканворд**

За допомогою сканворду п"ятикласники ознайомляться з новими термінами та поняттями, повторять, після роботи з підручником, етапи творення Кримського ханства, заняття та суспільний устрій держави.


![Imgur](https://i.imgur.com/dSEnSRI.png)


1. Держава, що виникла в результаті монгольських завоювань, в перекладі з тюркського – резиденція хана , «Велика Держава».

2. Спільнота, край, область монгольської держави ХІІІ ст.

3. Місто в Криму ХІІІ ст.,центр краю.

4. Князівство у гірській частині Криму ХІІІ ст. – ХV ст. 

5. Найбільша факторія південного узбережжя Криму ХІІІ ст.

6. Історично сформована на певній території спільність людей, що мають спільні риси, усталені особливості культури, усвідомлюють свою єдність і відмінність від інших подібних утворень.

7. Воєначальник, що став одним із  засновником незалежної держави в Криму.

8. Тюрко - монгольський титул, вождь племені.

9. Князі Кримського ханства.

10. Воєначальники Кримського ханства.

11. З’їзд впливових родів Кримського ханства , які також входили до державної ради.

12. Державна рада Кримського ханства, вищий орган влади.

13. Член знатної родини, що відігравала значну роль у суспільстві.

14. Одна з найпоширеніших релігій у світі, прихильників даної релігії називають мусульманами.

15. Вища духовна особа у мусульман, він очолював мусульманське духовенство.

16. Вождь Кримського ханства, що визнав зверхність Османської імперії.

17. Правитель Османської імперії.

18. Найважливіший промисел Кримського ханства ХІІІ ст. – ХV ст.

19. Перша столиця  Кримського ханства.

20. Столиця кримського ханства з 1532 р.

21. Засновник ісламу, пророк.

22. Священна книга всіх мусульман.

23. Молитовний дім у мусульман.

24. Висока башта, з якої мусульман закликають до молитви.

25. 9-й місяць ісламського календаря.

26. Бранці, полонені, набрані кримськими татарами на території інших держав під час війни або спеціальних набігів.

27. Цілеспрямовані дії з метою повного або часткового знищення окремих груп населення або цілих народів через національні, етнічні, расові або релігійні причини.

Даний сканворд має значний обсяг матеріалу, тому його використання доцільне на етапі опрацювання нового матеріалу, як самостійне домашнє завдання (обов"язково наголосити учням, що всі відповіді містяться у відповідному параграфі підручника, що буде спонукати учнів прочитати матеріал), також може бути використано, як творче завдання для окремих учнів.

Відповіді

![Imgur](https://i.imgur.com/fSWtMrx.png)


