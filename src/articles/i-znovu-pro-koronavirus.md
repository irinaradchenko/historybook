---
title: І знову про коронавірус
date: 2020-05-03
tags: news
description: Чи зреагують чиновники від освіти і самі вчителі на нові виклики, що виникли у зв"язку з коронавірусом? 
layout: article.njk
---

Пандемія коронавірусу, ймовірно, триватиме два роки і не буде взята під контроль до тих пір, поки близько двох третин нанесення не отримають імунітет. Про це із посиланням на звіт експертів, передає Bloomberg.

Через свою здатність протікати безсимптомно, вірус може бути складніше контролювати, ніж грип, йдеться у звіті Центру по вивченню інфекційних захворювань (CIDRAP) при університеті Міннесоти (США).

Автори дослідження вважають, що пандемія коронавірусу може просуватись хвилями і тривати й після 2022 року.
 
Вони наголошують, що «люди мають бути готові до ймовірних періодичних спалахів протягом наступних років».

Звіт був написаний директором CIDRAP Майклом Остерхолмом, медичним директором Крістен Мур та епідеміологом Гарвардської школи охорони здоров’я  Марком Ліпсічем.

Нагадаємо: Всесвітня організація охорони здоров'я розраховує, що вакцина від коронавірусу може з'явитися раніше, ніж через рік, однак точної дати зараз ніхто не знає.

Перед українськими школами стоїть великий виклик.
Учителі вже вчаться працювати по новому і це радує. А ось коли діти прийдуть до шкільних приміщень, то тут не повинно бути байдужих.
Місцевим органам влади потрібно вже зараз не думати про закупівлю нових комп’ютерів, проведення сучасних ремонтів, а у достатній кількості для шкіл закупити санітайзери, миючі засоби, обладнання для туалетів, місць для миття рук, для обслуговуючого персоналу спецодяг, гумові рукавички, дезінфікуючі засоби. 
Роздачу їжі у їдальнях робітниками кухні дозволити робити тільки в спецодязі, гумових рукавичках і масках( І не потрібно говорити, що всі такі сумлінні, що завжди це робили). 
У класах привести кількість учнів до норми. Не на папері, а на ділі виводити учнів на подвір’я під час перерв, проводити провітрювання класів. 
Не допускати до шкільних приміщень сторонніх осіб і обмежити доступ батьків до шкільних приміщень, про що обговорити на спільному засіданні педради та батьківського комітету. 
І, нарешті, забути про засідання методичних об’єднань з виїздом у різні школи. В яких школах інфекції не було, то занести масою вчителів з різних шкіл не важко.

Але наше авось спрацює у першу чергу. Купівлю необхідних засобів скинуть на батьківські плечі, а педагоги будуть розриватися між батьками, дітьми і різними інспектуючими інстанціями, будуть купувати за свої гроші санітайзери ( щоб перевіряючі побачили, що є), будуть вигадувати бесіди з дітьми і старанно записувати до журналу. І школа залишиться винною, що діти хворіють, мають погані знання, ще і вдома змушені діти сидіти. 

Усе людське суспільство повинно схаменутися і подумати про своє майбутнє. Але ні політики, ні військові, ні самі люди не хочуть замислюватися, краще нічого не бачити і не чути, може все минеться. 

На передовій лікарі, медсестри, санітарки, всі, хто не злякався невидимого ворога і не зійшов із дороги служіння людям. Тільки горе показує, хто чого вартий.

