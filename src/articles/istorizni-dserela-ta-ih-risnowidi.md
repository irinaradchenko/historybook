---
title: 5 клас.Вступ до історії.Історичні джерела та їхні різновиди 
description: Дана тема показує п"ятикласникам, які є джерела для вивчення історії та їх різновиди, як ці джерела використовують вчені для вивчення давно минулих подій.
date: 2020-10-05
tags: lessons
---

Для вивчення даної теми використано простий кросворд з використанням ключового слова. 

Ключове слово дає підказку, які терміни та поняття потрібно внести в горизонтальних лініях . Визначення пронумеровано відповідно до того, як розташовано текст у підручнику і кожне наступне слово доповнює знання раніше відкритого

![Imgur](https://i.imgur.com/2PDDBNL.png)

1. Наука, що вивчає минуле людства за речовими джерелами, знайденими шляхом розкопок.

2. До цих джерел належать кістки тварин і людей, знаряддя праці, посуд, будівлі, гроші, печатки, прикраси — усе, що свідчить про життя та діяльність людей.

3. До цих джерел належать будь-які написи на будь-якій поверхні, що збереглися (на стінах, камінні, монетах, посуді тощо), літописи, книги, грамоти, документи, спогади (мемуари), листи, художні твори тощо.

4. Велику кількість історичних джерел, які містять зображення, іноді виділяють у самостійний вид.

5. Наука, яка вивчає походження, розселення, культуру й побут, суспільний устрій народів.

6. Наука, що вивчає писемні джерела.

7. Колективна художня літературна й музична творча діяльність народу, яка засобами мови зберегла знання про життя і природу, давні культи та вірування, а також думки, уявлення, почуття і переживання, народнопоетичні фантазії.

8. Твір, у якому розповідається про історичні події за роками.

9. Епічний фольклорний жанр, що подає історичні факти або вигадані події у формі фантастичної оповіді про давнє минуле.

10. Оповідання про вірування давніх народів щодо походження Всесвіту, явищ природи, богів, героїв тощо.

11. Система звукових та графічних знаків, що виникла на певному рівні розвитку людства,розвивається і має соціальне призначення, найважливіший засіб людського спілкування і пізнання.

12. Письмо в якому використано розташовані в певному порядку сукупність літер, що застосовуються для запису певної мови.

13. Різновид писемності, яка використовувала як носій інформації нитки (шнури), а для її кодування вузли, а також колір ниток.

14. Письмо малюнками

15. Група людей, мешканці країни, спільність людей, що склалася на певній території, що має власну мову, культуру, усвідомлює свою єдність

16. Об’єднання людей, що проживають на певній території, мають спільну культуру, систему політичної влади, самовідтворюється, діє на певному етапі історичного розвитку, потрібна для упорядкування взаємних стосунків людей. Людина — це істота, яка може жити лише в колективі собі подібних, тобто в певному об'єднанні. 

![Imgur](https://i.imgur.com/v0H8DkS.png)