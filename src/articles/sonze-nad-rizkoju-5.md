---
title: Сонце над річкою. Частина 5
description: Ліза закінчила вчительський курс і приїхала в маєток.
date: 2020-04-11
tags: stories
layout: article.njk
---

​        Нарешті  екіпаж дістався до нашого маєтку. Завжди, коли потрібно їхати в таку далеку дорогу, мене пробирає до кісток. Коли коні їдуть повільно, не минають жодної ямочки та горбочка, то всі мої кісточки болять, у голові стукає та клекотить днів зо два. Але  нарешті ми вийшли з карети і тепер можна відпочити та пообідати.

​        Я повела Катрусю до своєї кімнати. Мама знала, що я приїду з подругою, тому підготувала для неї кімнату. Вона знаходиться поряд з моєю, тому нам не потрібно ходити далеко, щоб погомоніти.

​        Речі розкладені, ми чисті та переодягнені. Обідати зійшлися до їдальні. Приїхав і тато. Ми довго розповідали про своє навчання, мандрівку та враження. Тато розказав, що все майже готове в моєму класі для дівчаток. Можна буде після обіду подивитися та вирішити, чого не вистачає. 

​        Ми скористалися татовим запрошенням та пішли після обіду до класу. Столяри змайстрували чудові лави та ослони. Так, це були не парти, їх робити дуже довго і дорого, а ось такі столи та ослони майструвати швидше і дешевше. Вони пахнули свіжим дубом, гладенькі і яскраві. На стіні висіла справжня дошка для письма, чорна, матова. Поряд поставили для мене стіл та стілець. Навіть шафу перенесли з вітальні. А ось приладдя шкільне потрібно купити, адже батьки дівчаток їм купувати нічого не будуть. Скільки я зможу набрати дівчаток до класу? Батьки дуже консервативні і їх можна зрозуміти. Висмикнути робочі руки з дому не легко. В серпні піду сама по хатах переконувати віддати дівчаток до школи, завтра з управляючим складемо списки сімей, де є дівчатка 7-9 років.

​       З Катрею обдумали, що краще купити з шкільного приладдя і дійшли до висновку, що краще купувати грифельні дощечки для всіх учениць і грифелів у достатній кількості, а чорнильниць, пер  та зошитів купити лише 5-7, щоб дівчатка вчилися писати на папері, букварів чотири та ще буду брати книжки з нашої домашної бібліотеки, а ось біблію та їнші церковні книги батюшка обіцяв приносити з собою. Він був не дуже задоволений, що я хочу навчати дівчаток, але татові він відмовити не зміг і тому погодився з дівчатками займатися два рази на тиждень.

​       Ось і буде підготовлений клас, восени можна розпочинати заняття.

​       І ще чудова новина. Брат закінчує навчання і перед поїздкою до Бельгії, поживе вдома. Пише в листі, що з дозволу батька закупить устаткування для домашньої водяної електростанції. Тато обдумав все і дав згоду. Тож осінніми та вимовими вечорами у нас буде в маєтку своя електрика. Нове диво, мало хто бачив, але всі, хто бачив, то були у величезному захваті.

