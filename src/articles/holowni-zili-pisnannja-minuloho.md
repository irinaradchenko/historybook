---
title: 5 клас. Вступ до історії. Головні цілі пізнання минулого.
description: П"ятикласники опрацювавши дану тему навчаться розрізняти історичні факти, події, явища, історичні процеси, ознайомляться з тим, як створюються історичні образи, яку роль відіграють в історії особи, постаті, діячі 
date: 2020-10-30
tags: lessons
layout: article.njk
---

Даний кросворд оформлено у вигляді ланцюжка. Його можна використати під час вивчення нового матеріалу, на етапі закріплення вивченого чи для самостійного вивчення теми.

![Imgur](https://i.imgur.com/zQ5HCKs.png)

1. (По вертикалі) Наука, яка вивчає минуле людства, покладаючись при цьому на письмові та матеріальні свідчення минулих подій.

2.  (По вертикалі) Сукупність пов"язаних  між собою важливих фактів життя суспільства.

3. ( По вертикалі) Реальні, не вигалані події в певному часі та в певному місці.

4.  (По вертикалі) Послідовна, тривала зміна явищ, яка має закономірний характер.

5.  (По вертикалі) Людина, діяльність якої змінила життя в минулому та продовжує впливати на нього сьогодні.

6. (По вертикалі) Попередня умова існування, виникнення, діяння чого - небудь, вихідний пункт, попередня умова.

7.  (По вертикалі) Безпосередній поштовх до історичної події, підстава для певних дій, вчинків

8.  (По вертикалі) Результат, того, що сталося

9. (По горизонталі) Людина, що вивчає історію

10.  (По горизонталі) Пошук нових знань, дізнання, розслідування з метою встановлення фактів, вивчення чого-небудь.

11.  (По горизонталі)  Форма відображення дійсності, зображення якого-небудь явища за допомогою мовного звороту.

12. (По горизонталі) Фрагмент історичної реальності, який притаманний певному періоду і має типові характерні ознаки.

13. (По горизонталі) Підсумок, кінцевий наслідок послідовності дій.

14. (По горизонталі) Явище, що породжує інше явище, вказує на те, чому відбулась подія.

    ![Imgur](https://i.imgur.com/4tXrZqs.png)

У ході вивчення даної теми можна запропонувати учню охарактеризувати історичну подію на свій вибір. 

Орієнтовний план характеристики.

1. Про яку подію розповіси.

2. Де відбувалася подія.

3. Коли відбувалася.

4. Що передувало даній події, важливі факти, що вказують на наближення згаданих історичних подій.

5. Якщо можна, то назови обставини, що привели до неї.

6. З чого почалася історична подія. 

7. Як розвивалася подія.

8. Хто прийняв участь у цих подіях (мешканці сіл, міст, селяни, робітники, заможні люди села чи міста, інтелігенція, студенти тощо)

9. Яких результатів було досягнуто.

10. Який слід залишили ці події в історії.

11. Вислови свою думку про подію.

    