---
title: Ігри на уроках історії в середній школі
description: Гра важливий елемент навчального процесу, використовуючи гру на різних етапах уроку вчитель може повторити, закріпити, узагальнити знання учнів 
date: 2020-09-27
tags: lessons
---

### Історичне лото

Дана гра може використовуватися вчителем у будь - якому класі. Жовті картки-дати (можна готувати до кожного уроку, теми, протягом року чи більшого періоду). Червоні картки – події. Жовті картки на початку гри учні беруть самі по 3 штуки. (перед цим вони лежать на столі текстом униз). Червоні лежать на столі стопкою. Потім по черзі беруть по червоній картці і, якщо жовта та червона картка зійшлися у відповіді, обидві кладуть поряд із собою, якщо ні, то червону картку кладуть поряд текстом униз. Гра йде по кругу, поки не закінчаться картки. Потім ведучий перевіряє складені пари, виграє той хто найшвидше склав пари і не помилився жодного разу.

Приклад. 6 клас

![Imgur](https://i.imgur.com/k4z4k7E.png)

**Естафета**

Виготовити поле з двома кольоровими доріжками, поділити доріжки на чотири дистанції по шість ділянок. Кожну ділянку назвати за місцевістю Греції. Зробити 8 фігурок – 4 червоного, 4 зеленого. Кубик – на одній стороні бігун, на другій – 1 кружечок, на третій – 2 кружечки, на четвертій – 3 кружечки, на п'ятій – 1 кружечок, на шостій – 2 кружечки. Спочатку кинути жереб, хто з двох учасників перший отримає хід. Ходити по кількості кружечків, що випали. Якщо випав бігун, то відбувається заміна гравця. Завдання – скоріше пробігти своє поле. На полі написано ім'я, термін, назва і т.д. перш ніж рухатися вперед потрібно пояснити з якими подіями пов'язане ім'я, що означає термін, з якими історичними подіями пов'язана назва тощо і лише після пояснення можна рухатися далі. Якщо ж пояснення не вірне або ж не точне, то гравець пропускає хід. Гравець, що два рази відповів не вірно сходить з дистанції. Його заміняють на іншого гравця. Виграє той, хто першим завершив естафету. Ведучий отримує контрольний лист з поясненнями.

![Imgur](https://i.imgur.com/4Jq6y4t.png)

**Картографічний пазл**

Необхідну частину історичної карти теми, що вивчається розрізати на 12 частин, наклеїти на картон (для міцності). На верхній стороні кожної фішки поставити порядковий номер. Три учасника отримують по 4 фішки. Гру починає той, у кого є фішка з цифрою 1. Завдання - скласти пазл.  Частини розкладають на столі у хаотичному порядку цифрами догори. Учасник бере довільно пазлик, перевертає і дивиться фрагмент карти.  Учасник повинен назвати територію, яку викладає, які історичні події повязані з даною територіє у час, що вивчається. Учасники беруть пазлики по черзі, але якщо відповідь не вірна, то пазлик знову перевертає та кладе на місце. Гра триває доки, поки складеться пазл. Виграє той, хто першим виставив свої фішки і вірно назвав території та події.

### Люди та події

Підготувати по 10 карточок двох кольорів. На одних написані імена історичних діячів, на інших історичні події. Карточки з іменами перевернуті написами вниз, карточки з подіями лежать написами вгору. Учасники по черзі беруть карточку з іменами історичних діячів. Швидко відшукують карточку з подією. Якщо ведучий виявляє помилку, то  карточка з іменем вилучається, а з подією повертається на стіл. Перемагає той, хто найбільше збере карточок з правильними відповідями за відведений час.

![Imgur](https://i.imgur.com/EoVProy.png)

![Imgur](https://i.imgur.com/IPkGe0M.png)

### Війська, походи, кордони

Підготувати набори картинок по розділах

1. Військо (франкський воїн, слов'янський воїн, арабський воїн, рицар, воїн монголо-татар, хрестоносець)

2. Військові походи (Карла Великого, Перший хрестовий похід, Четвертий хрестовий похід, походи Чінгісхана, походи Батия на Київську Русь, Столітня війна, Похід іспанської непереможної армади)

3. Кордони держав (Візантія в УІ ст., Франська імперія, Арабський халіфат, Османська імперія, Англія після Столітної війни) 

Карточки з питаннями

1. Воїн якого народу зображений
2. Де і коли вони воювали
3.Який похід зображено?
4.Які держави приймали участь?
5.Коли здійснювалисяпохі
6.Назвіть полководців, керівників або відомих учасників.
7.Яка країна (держава зображена)
8.Назвіть засновника або відомого правителя цієї держави

 У дану гру можна грати поодинці (кількість необмежена), командами. Тартки розкладено зображення донизу. Ведучий бере одну з карток, перевертає, дає відповідне питання і дає право відповідати тому гравцеві, який перший підняв руку. Відповідь повинна бути швидкою і короткою. За вірну відповідь учасник отримує картку собі. Після закінчення гри визначають переможця за кількістю набраних карток.

### Лото. Імена і дати

Виготовити кольорі фішки – 48 штук. На них написати імена історичних діячів ( по 3 написи на кожне ім'я). Виготовити 16 карточок. Учасники отримують карточки. Ведучий перемішує фішки і витягує по черзі будь –які. Учасник, у якого на картці є дата чи подія, пов'язана з цим ім'ям, підіймає руку, називає дату, чи подію. Якщо відповідь вірна, то кольоровою фішкою закриває відповідне поле. Гра триває за домовленістю – до повного закриття однієї з карток, або ж до закриття всіх полів обраних карток.

Фішки

![Imgur](https://i.imgur.com/v609iY9.png)

Картки

![Imgur](https://i.imgur.com/yjMq3ye.png)

### **Було чи ні**

Кожний учасник гри отримує карточку з питаннями та чисті бланки для відповідей, куди вписують відповіді. Ведучий називає час за який потрібно написати «так», «ні». Дає «старт», засікає час. Після того як час вичерпано, збирає бланки з відповідями і роздає для перевірки суперникам і під наглядом ведучого, який називає правильні відповіді, робиться перевірка. Виграє той, хто набрав найбільшу кількість балів. За кожну вірну відповідь – 1 бал. Дану гру можна використовувати з теми одного уроку, теми розділу чи в кінці навчального року.

Картки

![Imgur](https://i.imgur.com/RCOlclM.png)

Бланки

![Imgur](https://i.imgur.com/1JELhOF.png)

### Культура

Підготувати спеціальні картки про діячів культури, науки, освіти певного періоду, що вивчається. Картки розкласти за розділами -Діяч, Ім"я, Роки життя, Досягнення. Портрети розкладено хаотично так, щоб зображення було знизу. Картки з ім"ям, роками життя, досягненнями розкладені в хаотичному порядку написами вгору. Учасники(команди) по черзі підходять до столу, беруть картку із зображенням діяча і за встановлений час добирають інші картки, щоб утворився вірний ланцюжок. Ланцюжки можна розкладатии на окремому столі чи прикріпляти до дошки.  Завдання ведучого перевірити вірність виставлених квартетів. Перемагає учасник(команда), який (яка) жодного разу не помилився (помилилася).



### Доміно

З однієї сторони кісточки дата, з іншої подія. Дати і події стосуються історії Франкської держави, Візантії, Німеччини та Чехії, Французького королівства.

Учні розбирають навмання однакову кількість кісточок. З однієї сторони стоїть дата, з іншої подія. Першим ставиться кісточка 0-0. Потім ставиться довільно кісточка, де є 0-дата, до дати потрібно поставити подія-дата і т.д. Якщо всі дати і події виставлено вірно, то повинен ланцюжок закінчитися 0.

![Imgur](https://i.imgur.com/qzUUa3j.png)

### Вітер та рукописи

(Дана гра розрахована для учнів 9-11 (12) класів тому, що опрацьовуючи документ потрібно мати певні навички роботи з ними, вміти швидко узагальнювати прочитане та робити висновки)

Підготувати листок з текстом документа, довільно розрізати його. В кожній частині повинно бути одно чи два відомих учасникам слова, що вказують на подію, чи історичну особу. Ведучий пояснює до якої історичної події відноситься даний документ. Карточки розкладаються на столі для загального ознайомлення. Учасники, сівши навколо столу розпочинають колективну роботу. Ведучий розпочинає текст та при необхідності дає поради. Учасники повинні зібрати єдиний текст, а ведучий перевіряє його правильність.



### Розповідаємо разом

(Дана гра застосовується на уроках узагальнення)

Підготувати карту  війни, повстання, що вивчалися протягом теми. Окремо підготувати картки з текстами, в яких розповідається про ту чи іншу конкректну битву, подію даної війни. Картки з описами роздаються учням класу. Ведучий зачитує перший надпис і прикріплює  на ігровому полі. Гравці повинні прикріпити карточки з текстами в хронологічній послідовності у тому місті, де відбувалася подія, прокоментувавши свій вибір. Якщо гравець не побачив необхідного тексту, то йому призначається - 0 балів. За кожну правильну відповідь гравець отримує 1 бал. Коли гравці дійдуть до кінцевої точки, то підраховуються бали. Перемагає той, хто отримав найбільшу кількість балів, за допомогу гравцеві, що не побачив відповіді нараховується додатковий бал.

### Пазл

Підготувати портрет відомого історичного діяча чи діяча культури,про якого вивчається на уроці. Розрізати в довільній формі. Завдання гравцю (гравцям) – скласти пазл та назвати ім’я даної особи (для молодших учнів використати допомогу підручника).



