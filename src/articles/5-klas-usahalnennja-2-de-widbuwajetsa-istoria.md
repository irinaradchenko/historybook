---
title: 5 клас. Вступ до історії. Урок узагальнення "Де відбувається історія"
<<<<<<< HEAD
description: На уроці учні систематизують, узагальнять та закріплять знання з теми «Де відбувається історія»
=======
description: Мета - систематизувати, узагальнити та закріпити знання учнів з теми «Де відбувається історія», перевірити вміння систематизувати матеріал, застосовувати набуті знання практично; виділити й актуалізувати в пам’яті учнів найважливіші явища і процеси; удосконалити навички роботи з картою, схемами, таблицями; виховувати зацікавленість історією.
>>>>>>> f5ddc930ac7d8c7744c98b11ecbec6a32865915d
date: 2021-01-21
tags: lessons
---

Мета: систематизувати, узагальнити та закріпити знання учнів з теми «Де відбувається історія», перевірити вміння систематизувати матеріал, застосовувати набуті знання практично; виділити й актуалізувати в пам’яті учнів найважливіші явища і процеси; удосконалити навички роботи з картою, схемами, таблицями; виховувати зацікавленість історією.

 Хід уроку.

І. Учитель: Ми з вами закінчили роботу ще однієї важливої теми «Де відбувається історія». Знання, отримані протягом цих уроків, допомагатимуть вам працювати з історичним та географічним матеріалом не один рік. На сьогоднішньому уроці ми використовуватимемо історичні ігри

1. «Упізнай куточок рідної землі».

2. «Подорож картою»

3. « Такі схожі і такі різні»

 Отже, ми ділимося на групи для обговорення першого завдання. Ви слухаєте опис, а потім відгадуєте куточок України про який йдеться у ньому. В описі повинні знайти слова, що підтверджують вірність ваших суджень. Якщо всі групи швидко впізнають опис, то кожна група буде представляти свої судження. У кінці ми покажемо регіон і місто на карті.

(Є декілька варіантів подання опису учням: читання учителем тексту, презентація, відео.)

(Для показу фото використано матеріали Інтернет ресурсів)

![Imgur](https://i.imgur.com/1XP9vqq.png) 

Розташований на заході України. Це зона мішаних лісів та лісостепу. На південь починаються карпатські передгір’я, а за ними Карпати. 

![Imgur](https://i.imgur.com/fFeg1j6.png)

Тут проходить європейський вододіл басейнів Чорного та Балтійського морів.

![Imgur](https://i.imgur.com/c8wE9sn.png)

 Поряд знаходиться кам’яновугільний басейн та частина нафтогазоносної області. У цій місцевості проходять важливі міжнародні комунікації, які з’єднують Україну з Польщею, Словаччиною, Угорщиною. Краєвид краю різнорідний: узгір’я, порослі лісом, глибокі долини, яри, безліч долин. 

![Imgur](https://i.imgur.com/SyLDWzG.png)

Клімат помірно континентальний. Центр цього багатства справжній діамант Східної Європи. Він нагадує музей просто неба, у ньому знаходиться 2000 історичних, археологічних, культурних пам’яток. Тут суміш готики та бароко, ренесансу та романського стилю, рококо та ампіру. Це економічний, освітній та культурний центр Заходу України. У ньому багато музеїв, картинних галерей, є театр опери та балету, розташований один з найстаріших у Центральній Європі університет. Багата історія тягнеться з часів Київської Русі, регіон був місцем сотень битв, переходив до рук багатьох правителів і держав, а сьогодні це перлина України, багато туристів з усього світу милуються краєвидами старовинної казки.

!![Imgur](https://i.imgur.com/pK0a9FP.png)

(Робота з текстом, відповіді груп).

 

ІІ. Учитель: Молодці. Всі чудово впоралися з першим завданням. Назву Львів  прикріплюємо до карти. І ми переходимо до другого етапу нашої роботи. Перед вами адміністративна карта сучасної України та картки з назвами областей, міст та держав – сусідів. Ланцюжком ви виходите до дошки, берете будь-яку картку, перевертаєте, читаєте та прикріплюєте до карти. Якщо ця відповідь не вірна, то ми проводимо обговорення та виправляємо помилку, якщо відповідь вірна, то переходимо до наступної картки.

(Учні ланцюжком виконують завдання, учитель підводить підсумки роботи.) 

ІІІ. Учитель: Тепер перед вами карта історико - географічних регіонів України. Як і в першому завданні ви будете слухати опис регіону та дивитися на слайди. Після завершення опису ви назвете регіон України та знайдете його на карті.

(Розповідь супроводжується показом слайдів)

Край межував на заході з Гетьманщиною, на півдні із Запоріжжям і володінням Кримського ханства, на сході з Доном, на півночі з Московщиною.  Назва походить від поселення вільних українських козаків та селян, що не обкладалися податками. У часи розселення східних слов’ян більшу частину краю населяли сіверяни, з кінця ІХ ст. територія ввійшла до складу Київської Русі. Після татарської навали у ХІІІ ст. територія ввійшла до складу Золотої Орди, а в ХІV ст. до складу Великого князівства Литовського, в ХVІ ст. до складу Московського князівства, згодом частина земель відійшла до Королівства Польського, а значна частина була не залюднена і називалася Дике Поле. У кінці ХVІ - на початку ХVІІ ст. ці території поступово заселяються та виникають сільські і міські поселення. Основним населенням були козаки. Селяни займалися землеробством та скотарством. Осередками торгівлі були ярмарки. Багато славетних та відомих діячів народилися та жили в цьому регіоні. Серед них Григорій Сковорода.

( Якщо цього тексту не достатньо для відповіді учнів, то учитель додає розповіді про заселення краю та виникнення полків)

(Робота з картою, учні показують територію Слобожанщини та найбільші міста краю)

Учитель: Ми з вами протягом теми заочно подорожували всією територією нашої країни, ви дізналися багато нового про її природу, населення, побут людей і це дасть вам змогу надалі  повніше розкривати таємниці історії України.