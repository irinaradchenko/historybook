---
title: Чи вшануємо пам’ять  загиблих у Бабиному Яру?
date: 2020-05-03
tags: news
description: Трагедія Бабиного Яру не повинна бути забута і загиблі у цій моторошній бійні повинні бути вшановані гідно 
layout: article.njk
---

Карел Беркгоф, колишній головний історик проекту Меморіалу Бабин Яр. Він говорив про свій найбільший страх, який полягає в тому, що даний меморіал може стати певною мірою комплексом розваг.

Карел Беркгоф ще студентом захопився історією нашої країни і хотів написати книгу про німецьку окупацію України у часи Другої світової війни. І саме тоді, сьогодні вже знаний нідерландський історик Карел Беркгоф, зацікавився Бабиним Яром. 

У 2017 році він як експерт з історії Бабиного Яру офіційно долучився до роботи над проєктом створення Меморіального центру в Києві, а через рік разом із колегами презентував перші результати. Карел Беркгоф відзначав, що меморіальний центр має поводитися з жертвами згідно з міжнародним статутом меморіальних музеїв. Також наголосив,що ми повинні ставитися до цієї теми дуже обережно та з почуттям до різних аспектів.  Історик, з болем у серці сказав, що  не хоче нового тут Діснейленду.

Що ж за трагедія спіткала Бабин Яр?

9 вересня 1941-го – в урочищі Бабин Яр нацисти розпочали масові розстріли єврейського населення Києва. Ця трагедія стала всесвітнім символом Голокосту.  Гітлерівці вбивали євреїв і до Бабиного Яру. Проте саме Київ став першим у Європі містом, де знищили всю єврейську громаду.
Не лише символом Голокосту, а і братською могилою в Україні став Бабин Яр. З вересня 1941 року до кінця вересня 1943-го він був місцем регулярних розстрілів і захоронень, які проводили органи нацистської поліції безпеки та айнзанцгрупи СД разом із військовою та цивільною владою Києва. 

Жертвами нацистів стали не лише євреї, а і роми, радянські військовополонені, українські націоналісти, пацієнти київської психіатричної лікарні, в’язні Сирецького табору та загалом усі ті, кого гітлерівці вважали своїми ворогами.  Бабин Яр – це некрополь для більше ніж 100 000 цивільних громадян та військовополонених.

А як нинішнє та прийдешнє покоління сприйме цю трагедію? Боляче думати, що нове покоління забуде про страшну трагедію і буде відноситися до неї, як до чогось буденного і не важливого.

