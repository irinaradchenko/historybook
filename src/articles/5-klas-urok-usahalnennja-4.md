---
title: 5 клас. Вступ до історії. Урок узагальнення. Історія України в пам"ятках.
description: Учні систематизують, узагальнять, закріплять знання з теми
date: 2021-02-17
tags: lessons
layout: article.njk
---



Мета: систематизувати, узагальнити та закріпити знання учнів з даної теми, перевірити вміння систематизувати матеріал, застосовувати набуті знання практично; виділити й актуалізувати в пам’яті учнів найважливіші явища і процеси; виховувати зацікавленість історією.

 Хід уроку.

Учитель:

Ми починаємо урок, а на уроці ми…

Уважні!

Розумні!

Організовані!

Кмітливі!

Ми з вами закінчили ще одну тему «Історія України в пам’ятниках».

Нагадую, що протягом вивчення теми ми з вами дізналися  

1. Чим відрізняються історичні пам’ятки та пам’ятники

2. Які пам’ятки є скарбом, гордістю та надбанням нашого народу

3. Основні етапи розвитку княжої Русі – України

4. Про утворення Кримського ханства

5. Про козацьку добу в історії України

6. Про козаків та їхніх ватажків, Національно-визвольну війну українського народу

7. Про період національного відродження українців

8. Про національно – визвольну боротьбу українців в ХІХ – початку ХХ ст..

9. Про часи Української революції

10. Про політику більшовиків щодо України в 20-30 –х роках ХХ ст..

11. Про Україну в роки Другої світової війни

12. Як відбувався розвиток України в другій половині ХХ ст..

13. Про боротьбу за незалежність України.

14. Про Революцію Гідності та сучасний етап розвитку України

 Ця тема була дуже насиченою, тому нам багато є чого пригадати і для цього ми знову використаємо гру, назвемо її «Наш мільйон».

Гра складається з чотирьох етапів.

Перший раунд – «Відбір»

Другий раунд – «Дата»

Третій раунд – «Подія»

Четвертий раунд – «Герой»

Перед початком кожного раунду ви отримаєте пояснення та завдання.

Перший раунд.

Усі отримуєте по 12 синіх та жовтих карток. Синя картка – означає відповідь «Так», жовта – «Ні». Я називаю дванадцять питань. На них є відповідь лише «Так» чи «Ні». При відповіді «Так» ви кладете перед собою синю картку, при відповіді «Ні» - жовту. Після закінчення раунду ми підраховуємо картки, у другий раунд проходять учасники, що мають найбільше правильних відповідей. Якщо всі зрозуміли умови та отримали картки, то ми починаємо.

1. Одна з найзагадковіших пам’яток природи та історії – це «Кам’яна могила», розташована в Херсонській області (Ні)

2. Державний реєстр нерухомих пам’яток України налічує 56 тисяч об’єктів історично спадщини (Так)

3. З часів Античності склалася традиція увічнення подій у вигляді монументів, меморіалів, пам’ятників. (Так)

4. Завжди символи і образи, що відтворюють в монументі, відповідають дійсності (Ні)

5. Найбільш величним пам’ятником Античної доби на українських землях є могила царя Митридата VІ Євпатора в Сімферополі (Ні)

6. За легендою місто Київ було засновано князем союзу племен полян Києм (Так)

7. Останній князь із династії Києвичів був князь Олег (Ні)

8. Князь Святослав загинув від рук кочовиків – половців (Ні)

9. «Змієві вали» - система захисних валів, фортець, були збудовані за князя Володимира (Так)

10. Десятинну церкву в Києві було збудовано за часів Володимира Мономаха (Ні)

11. Роман Мстиславович батько князя Данила (Так)

12. На чолі Кримської держави ХV ст. стояв султан (Ні)

 Учитель: Усі зайві картки відкладаємо. (Чекає) Піднімаємо сині картки, які ви поклали перед собою. (Учні піднімають перед собою сині картки)

Усі, хто підняв п’ять синіх карток переходять у другий раунд, а решта учнів стає глядачами та будуть допомагати своїм друзям.

 (Учитель пропонує учням, що пройшли до другого раунду зайняти для них відведені місця)

 Учитель. Другий раунд називається «Дата». У цьому раунді учасники отримують завдання з чотирма можливими варіантами відповіді. Кожен учасник має право один раз скористатися підказкою 50*50. Тобто, я можу залишити з чотирьох відповідей лише дві, одна з яких буде правильна. Той учасник, який знає відповідь, швидко підіймає синю картку і отримує право відповісти, при неправильній відповіді таке право переходить до іншого учасника. Я, як арбітр, надаю право відповідати тому, хто на мою думку перший підійняв табличку, тому прошу учасників у сварку не вступати і приймати умови гри.

(Варіанти даного раунду залежать від кількості учнів у класі та від учасників, які пройшли до другого етапу. Якщо клас великий за чисельністю і багато учнів пройшло до другого етапу, то учасників можна поділити на трійки чи пари і з кожним запитанням зменшувати кількість учасників так, щоб у кінці раунду залишилося 4 учасники, які пройдуть у третій раунд. Кількість завдань також залежить від кількості учнів, що пройшли до другого раунду та підготовленості учнів класу. При правильній відповіді учень отримує червону картку. Підрахунок учнів, що пройшли до третього раунду визначається за їх кількістю, у третій раунд проходять 4 учні)

1. Аскольд був убитий князем Олегом у

А) 879 р.

Б) 880 р.

В) 881 р

Г) 882 р.

(Г)

2. Хрещення Русі

А) 908 р

Б) 958 р.

В) 988 р.

Г) 998 р.

(В)

3. Ярослав Володимирович, названий Мудрим князював в Києві в 

А) 1019 – 1054 рр.

Б) 1019 – 1064 рр.

В) 1015 – 1054 рр.

Г) 1015 – 1064 рр.

(А)

4. Коли Роман Мстиславович об’єднав Галицьке і Волинське князівство в Галицько – Волинське князівство

А) 1109 р.

Б) 1149 р.

В) 1169 р.

Г) 1199 р.

(Г)

5. Коли в історичних джерелах вперше згадується назва «Україна»

А) 1187 р.

Б) 1197 р.

В) 1200 р.

Г) 1204 р.

(А)

6. Коронація Данила Галицького 

А) 1243 р.

Б) 1253 р.

В) 1263 р.

Г) 1273 р.

(Б)

7. Коли було утворено Кримське ханство

А) 1249 р.

Б) 1349 р.

В) 1449 р.

Г) 1549 р.

(В)

8. Коли Кримське ханство було підкорено Російською імперією

А) 1583 р.

Б) 1683 р.

В) 1783 р.

Г) 1883 р.

(В)

9. Коли було засновано вперше об’єднання козаків князем Дмитром Вишневецьким

А) 1356 р.

Б) 1456 р.

В)1556 р.

Г)1656 р.

(В)

10. У якому році московські війська були розгромлені козаками під проводом Івана Виговського під Конотопом

А) 1659 р.

Б) 1660 р.

В) 1661 р.

Г) 1662 р.

(А)

11. У якому році розпочалася Визвольна війна українського народу під проводом Богдана Хмельницького проти польської шляхти

А) 1645 р.

Б) 1646 р.

В) 1647 р.

Г) 1648 р.

(Г)

12. У якому році було ліквідовано Запорозьку Січ

А) 1770 р.

Б) 1775 р.

В) 1780 р.

Г) 1785 р.

(Б)

13. Коли вперше було видано збірку поезій Тараса Шевченка «Кобзар»

А) 1830 р.

Б) 1834 р.

В) 1838 р.

Г) 1840 р.

(Г)

14. У якому році в Російській імперії скасовано кріпацтво

А) 1861 р.

Б) 1862 р.

В) 1863 р.

Г) 1864 р.

(А)

15. Перший Універсал Центральної Ради

А) 10 червня 1917 р.

Б) 10 липня 1917 р.

В) 10 червня 1918 р.

Г) 10 липня 1918 р.

(А)

16. Четвертий Універсал Центральної Ради

А) 25 січня 1917 р.

Б) 25 грудня 1917 р.

В) 25 січня 1918 р.

Г) 25 грудня 1918 р.

(В)

17. День соборності України

А) 22 січня 1918 р.

Б) 22 січня 1919 р.

В) 22 січня 1920 р.

Г) 22 січня 1921 р.

(Б)

18. Коли було створено СРСР

А) 1920 р.

Б) 1921 р.

В) 1922 р.

Г) 1923 р.

(В)

19. Початок Другої світової війни

А) 1 вересня 1938 р.

Б) 1 вересня 1939 р.

В) 1 вересня 1940 р.

Г) 1 вересня 1941 р.

(Б)

20. Визволення України в сучасних межах від фашистських загарбників

А) 28 жовтня 1944 р.

Б) 28 листопада 1944 р.

В) 9 травня 1945 р.

Г) 2 вересня 1945 р.

   (А)

21. Акт проголошення незалежності України

   А) 16 липня 1990 р.

   Б) 24 серпня 1990 р.

   В) 16 липня 1991 р.

   Г) 24 серпня 1991 р.

   Г)

22. Коли було прийнято Конституцію України

А) 28 червня 1994 р.

Б) 28 червня 1995 р.

В) 28 червня 1996 р.

Г) 28 червня 1997 р.

(В)

(Підвести підсумок другого раунду)

Учитель: Вітаю учнів, що пройшли до третього раунду. Третій раунд називається «Подія». Кожен учасник цього раунду отримає по чотири завдання. У документі чи описі зашифрована історична подія, потрібно назвати яка і коли відбулася, з ім’ям якої історичної особи пов’язана. Кожен з учасників один раз може звернутися за допомогою до залу. Після обговорення учень приймає рішення, яку відповідь дати. До третього раунду пройдуть два учасники. (Учень, що відповів правильно отримує червону карточку – 3 бали, частково – жовту – 2 бали, зелену – 1 бал). Після раунду залишаться 2 учасники з найбільшою сумою балів)

1 учень. 

1. «… Послав посланців своїх по всьому городу, говорячи: «Якщо не з'явиться хто завтра на ріці — багатий, чи убогий, чи старець, чи невільник, — то мені той противником буде...» (Хрещення Русі, 988 р., князь Володимир)

2. Позбавлений влади 27-річний Шахін звернувся по захист до Москви і за розпорядженням імператриці Катерини ІІ у Крим були відправлені війська на чолі з князем Григорієм Потьомкіним, а на Кубань — на чолі з генерал-поручиком Олександром Суворовим. (1783 р., Кримське ханство підкорене Російською імперією, династія Гераїв)

3. «Списуючи з природи, автор поеми не погрішив проти істини, народність відображається в поемі, як у дзеркалі». (Іван Котляревський, Енеїда, 1798 р.)

4. "…Весь той тяжкий і небезпечний шлях до повного тріумфу наших демократичних і соціальних завдань Українська Народна Республіка мусить пройти самостійно, як незалежна держава…" (Михайло Грушевський, голова ЦР, 4 універсал, 25 січня 1918 р.)

   2 учень

   1. "Бій тривав цілий день — аж під вечір переміг князь. Печеніги втікали на всі боки, не знаючи, куди втікати; одні потонули в Сітомлі, інші в інших ріках так погинули, а решта їх повтікала і так до сьогодні."(11 ст., перемога Ярослава Мудрого над  печенігами)
   2. "Скільки очолював гетьман запорозьке військо, всюди був овіяний славою подвигів на суходолі й на морі і мав незмінне щастя. Кілька разів погромив татар на степах перекопських і навів страх на Крим. Не менше прославили його морські походи — і тут завжди мав він щастя, — зруйнував кілька великих міст турецьких у Європі і Азії, попалив околиці Константинополя. Взагалі був це чоловік великого духу, що сам шукав небезпеки, легковажив життям, у битві був першим, коли доводилося відступати — останній, був проворний, діяльний, в таборі — сторожкий, мало спав і не пиячив, на нарадах був обережний і в усяких розмовах неговіркий" (Петро Сагайдачний, 1615 р. козаки атакували Стамбул)
   3.  «Невмирущий дух поета, як і раніше, витає над рідною Україною, невмовкаюче роздається його віще слово і сіє на народній ниві живе насіння оновлення». (Тарас Шевченко, "Кобзар", 1840 р.)
   4. Великий Голод був найбільшою катастрофою, яку Україна пережила — як щодо кількості жертв, так і щодо людських страждань. (Голодомор в Україні 1932 - 1933 р., Йосип Сталін)

   3 учень

   1. "При всьому своєму авантюризмі князь, як і його варязьке оточення, залишався спокійним прагматиком. Обклавши даниною народи на сході, він спрямував свій погляд в південно-західному напрямку – на Балкани. Мрією князя було взяти в свої руки весь “Шлях із варяг у греки”, що обіцяло йому нечуваний прибуток". (10 ст, князь Святослав, завойовницькі походи)
   2. "Виб'ю з лядської неволі руський нарід увесь! Перше я за свою шкоду і кривду воював, тепер буду воювати за нашу православну віру! Поможе мені в тому чернь уся — по Люблін, по Краків, і я її не відступлю, бо це права рука наша, щоб ви, знищивши хлопів, і на козаків не ударили. "(Богдан Хмельницький, Національно - визвольна війна, початок 1648 р.)
   3. "Зібравшись тісним гуртком, ми поклали стати на ясну точку. Всім товаришам свого гуртка запропонували вибрати одно з двох : або зоставатися далі при своїй роботі, і в такім разі виписатись із ґміни ( тут - спільнота, громада) і заснувати свою справді-таки українську громаду, або — кому трудно зробити цей рішучий крок — зоставатись у ґміні і розірвати з нами зв'язки…" (Володимир Антонович, громадівський рух, друга половина ХІХ ст.)
   4. "Місто перебувало під окупацією 778 днів. У 1943 році війська Українського фронту вийшли до Дніпра в районі міста та захопили два плацдарми. А щоб звільнити його знадобилися 4 фронтові операції. Остання операція була найвдалішою, столиця нарешті була звільнена від окупаційних військ." (Звільнення Києва, 6 листопада 1943 р.)

   4 учень

   1. "Корону з рук Папи він узяв, 

      Щоб силу, мудрість й честь свої зміцнити . 

      Успішно з ворогами воював. 

      Батьківську землю прагнув захистити."

      (1253 р., коронація Данила Галицького)

      2. "…Його оголосили «зрадником». Якби він виграв — ніхто з нього зрадника б не робив. Так, як ніхто не вважав зрадником Джорджа Вашинґтона, який разом з однодумцями «зрадив» бритійській короні…" (Іван Мазепа, його спроба звільнити з - під московського ярма гетьманщину на початку ХVІІІ ст.)

      3. «…Після Шевченка долю поводиря національного ідеалу українського народу прийняв "Великий Каменяр": це високе покликання він гідно і з честю виконав…». (Іван Франко, Русько- українська радикальна партія, 1890 р.)

      4. Ви чули, як плаче спустошена Прип'ять,
         За скоєний гріх розіп'ята живцем,
         Прип'ята до неба, щоб випити вічність,
         Щоб вмити від бруду змарніле лице?
         Регочуть іони малиновим дзвоном,
         Вбиваючи блиск нерозкритих очей..

      ( Чорнобильська катастрофа, 26 квітня 1986 р.)

(Підводяться підсумки)

Учитель: Ось ми і підійшли до четвертого раунду. Учасники отримують однаковий набір пазлів. Я зачитую характеристику історичного діяча, ви швидко складаєте його портрет. Перший, хто вірно склав портрет називає ім’я діяча та отримує 1 бал. Всього три завдання. (Портрети розрізати на 4-5 частин так, щоб ці частини були впізнавані та учні могли приєднати їх та скласти цілий портрет).  Під час роботи учень може для одного із завдань взяти допомогу друга.

![Imgur](https://i.imgur.com/oSOI3w9.png)

1. У 1991-1994 рр. Президент України

   (Леонід  Кравчук)

   ![Imgur](https://i.imgur.com/QgslpkT.png)

2. Генерал - хорунжий, головнокомандувач Української повстанської армії, борець за незалежність України (Роман Шухевич)

   ![Imgur](https://i.imgur.com/ajObhaH.png)

   3. Український громадсько-політичний діяч, Президент і Уповноважений Диктатор Західноукраїнської Народної Республіки (1918-1919 рр.)

      (Підводяться підсумки, визначаються переможці)

      Учитель: Ось ми і підводимо підсумок вивченню теми. Ми з вами дуже добре сьогодні попрацювали і отримаємо винагороду - оцінки.

      (Проводиться оцінювання досягнень учнів на уроці) 

