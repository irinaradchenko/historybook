---
title: 5 клас. Вступ до історії. Узагальнення з теми «Відлік часу в історії»
description: На даному уроці учні систематизують та узагальнять знання з теми «Відлік часу в історії»
date: 2021-01-11
tags: lessons
---

Мета: систематизувати, узагальнити та закріпити знання учнів з даної теми,  перевірити вміння систематизувати матеріал, застосовувати набуті знання практично; виділити й актуалізувати в пам’яті учнів найважливіші явища і процеси; виховувати зацікавленість історією.

 Хід уроку.

 Вступне слово вчителя: Ми з вами на попередніх уроках працювали із темою «Відлік часу в історії». Сьогодні будемо вчитися систематизувати свої знання для того, щоб у майбутньому їх використовувати на практиці.

Над чим ми будемо працювати?

1. Співвідноситимемо рік – століття – тисячоліття.

2. Визначатимемо тривалість історичної події.

3. На шкалі історичного часу позначатимемо історичні події у хронологічній послідовності.

4. Створюватимемо і заповнюватимемо хронологічну таблицю.

 Нагадаю вам, що історія як наука про розвиток людства від найдавніших часів досліджує життєдіяльність людей, що відбувалася в певному часі й просторі. У літочисленні, яким ми користуємося, роки об'єднують у десятиліття (10 років), а їх, у свою чергу, — у століття (100 років), або віки.

 Історична тривалість століття відповідає трьом поколінням —дідусів/бабусь, батьків та онуків/онучок. Століття об’єднуються в тисячоліття. Тобто десять століть – тисячоліття.

Усі події умовно ми можемо позначити на «Шкалі часу».

Пригадайте, що таке «шкала часу»?

(Умовний напрямок руху часу, накреслений зліва направо).

 І. Перед вами така шкала часу. (Учитель демонструє шкалу часу на звичайній дошці або інтерактивній.) 

Ви ланцюжком підходите до дошки і виконуєте завдання.

Завдання:

1. Покажіть перший та останній рік другого століття.

2. Покажіть перший і останній рік другого тисячоліття.

3. Покажіть проміжок тринадцятого століття.

4. Покажіть 988 р., 1070 р., 1651 р., 1709 р., 1840 р., 1917 р., 2000 р.

5. Покажіть на «Шкалі часу» час до нашої ери, нашої ере.

6. Покажіть періоди - Київська держава (княжа Русь-Україна) — IX— XIII ст.; Козацька республіка / Військо Запорозьке (Гетьманщина) — середина XVI — XVIII ст.

7. Перед вами відрізок «Шкали часу», виконаємо історичну задачу, позначивши вказані дати в ній на шкалі.

Бабуся народилася в 1958 р., друга бабуся 1960 р., дідусь в 1956 р., другий дідусь 1959 р., мама – 1984 р., тато 1980 р., син народився 2008 р. 

Усно обчисліть скільки років буде бабусям, дідусям, мамі, тату та сину у 2021 р.? На скільки старші бабусі від онука

8. Де на шкалі часу буде розташована подія, що відбулася 281 р. тому.

 ІІ. Учитель: Усі молодці, успішно пройшли перший етап випробувань і ми можемо перейти до виконання наступних завдань. Тепер ми будемо визначати тривалість історичних подій.

1. На шкалі часу позначте 76 р. до н.е. та 988 р. Яка подія була раніше. На скільки раніше.

2. Національно-визвольна війна українського народу під проводом Б. Хмельницького почалася в 1648 р., а гетьман помер у 1657 р. Скільки років тривала війна? Скільки років тому розпочалася ця війна?

3. Позначте на шкалі часу названі століття. Визначте скільки століть пройшло між розселенням кіммерійців на українських землях та до конфлікту скіфів із Македонським царством.

На початку VII ст. до н. е. в степи українського Причорномор'я переселилися кочові племена скіфів. Вони витіснили із цих земель племена кіммерійців, які панували тут з XI ст. до н. е.  До кінця VI ст. скіфи створили своє державне об'єднання — Велику Скіфію.  У IV ст. до н. е. у скіфів виник конфлікт із Македонським царством.

 ІІІ. Учитель: Усі чудово запам"ятали матеріал і ми можемо рухатися далі. Наступне завдання допоможе вам співставляти події у хронологічній послідовності. Перед вами картки «Дата», «Подія». Один учень бере картку «Дата» та прикріпляє до «Шкали часу», інший бере картку «Подія» і також прикріпляє до «Шкали часу» . У кінці гри повинні зійтися картки «Дата» - «Подія» і вони розташуються у хронологічній послідовності.

(Дане завдання можна виконувати за допомогою комп’ютеру та інтерактивної дошки. Учні виконують на комп’ютері дію «Перетягнути» чи «Копіювати» та вставляють відповіді у підготовлені клітинки шкали часу. Якщо учні мають труднощі з виставленням історичної події, то учитель робить додаткові пояснення).

![Imgur](https://i.imgur.com/6LAOHRd.png)

ІV. Учитель: Ви чудово виконали третє завдання. Так само легко ви впораєтеся з четвертим завданням. Представлені дати та події ми перенесемо до хронологічної таблиці, а для цього ми використовуємо таблицю з двома колонками «Дата», «Подія». Дати і події розставляють у порядку від найдавнішої події від нашого часу до ближчої. (Ланцюжком учні переносять дати та події у хронологічній послідовності у таблицю на дошці чи інтерактивній дошці, якщо є час, то письмово учні роблять хронологічну таблицю в зошитах чи аркушах).

 Підсумок:

Учитель: Які знання ми сьогодні закріпили на уроці?

1. Співставляти роки – десятиліття – століття – тисячоліття

2. Визначати період до нашої та нашої ери.

3. Визначати події, що відбулися раніше та пізніше відносно нашого теперішнього часу.

4. Визначати тривалість історичної події.

5. Розставляти події у хронологічній послідовності.

6. Працювати з хронологічною таблицею.

(Даний урок можна провести при дистанційному навчанні, надіславши завдання учню на електронну пошту  чи надавши його заздалегідь у письмовому варіанті)

Відповіді

1. 101 - 200

2. 1- 2000

3. 1201-1300

4-6.

![Imgur](https://i.imgur.com/YJRnDBt.png)

7. 2021 – 1958= 63 (І бабуся)  на 50

2021 – 1960= 61 (ІІ бабуся)  на 48

2021 – 1956 = 65 (І дідусь)  на 52

2021- 1959 = 62 (ІІ дідусь)  на 49

2021 – 1980= 41(тато)      на 28

2021 – 1984 = 37 (мати)     на 24

2021 – 2008 = 13(син, онук)

![Imgur](https://i.imgur.com/T6xYqWj.png)

8. Подія відбулася в 1741 р.

   ІІ.1. Раніше 76р. до н.е. на 988 +76 = 1064

   ![Imgur](https://i.imgur.com/GX6Fcee.png)

   ІІ.2. 1657-1648= 9   2020 - 1648= 372 

   ІІ.3.ХІ- VI = 5

   ![Imgur](https://i.imgur.com/PgAJ0sR.png)

   

ІІІ

![Imgur](https://i.imgur.com/8IayelZ.png)

![Imgur](https://i.imgur.com/xaNPuo8.png)