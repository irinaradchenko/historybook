---
title: 5 клас. Вступ до історії. Міста і села.
description: П"ятикласники отримають уявлення про міста та села, дізнаються про найбільші міста сучасної України, 
date: 2020-01-01
tags: lessons
---

Прочитайте текст та виділені слова знайдіть у кросворді. Слова в кросворді можуть розташовуватися горизонтально, вертикально, по діагоналі і під прямим кутом.

 Територія України багата на різноманітні типи поселень. Великі міста та невеличкі містечка, селища та села розкинулися по всій її території. **Місто** - тип поселення, значного за чисельністю населення, мешканці якого зайняті в промисловості, торгівлі, наукових установах. **Село** - один з видів населених пунктів України, найменша адміністративно – територіальна одиниця, одна з найдавніших назв поселень у слов’ян, здебільшого мешканці якого займаються сільським господарством. Першими містами вважаються **Єрихон** в Ізраїлі та **Чатал – Гуюк** у Туреччині. Перші протоміста в Україні відносяться до часів трипільської культури. **Майданецьке** найбільше з них. 

Після занепаду трипільської культури на території України на тривалий час зникли великі поселення. Побережжя Чорного моря та **Крим** багаті на археологічні знахідки найдавніших міст. Це були міста – держави. **Греція** була батьківщиною таких міст. **Ольвія** – найбільше грецьке місто Північного Причорномор’я. На початку нашої ери після загибелі Римської імперії занепало й міське життя на цих землях. Столицею імперії було італійське місто **Рим**. Наприкінці V — на початку VI ст. важливим торговим та політичним центром став **Київ**. Згодом виникли й інші відомі тепер міста: **Чернігів, Коростень, Переяслав** тощо. Київська держава за часів свого розквіту мала настільки багато міст, що її називали «країною міст» - **гердеріка.** У часи розквіту Галицько - Волинської держави було засновано місто **Львів**, який на кілька століть став найбільшим містом на українських землях, важливим центром торгівлі та ремесла. 1340 р. статус столиці Галицько – Волинського князівства отримує місто **Луцьк**, тоді ж зводиться відомий Луцький замок. Наприкінці XVIII — на початку XIX ст. виникло кілька десятків міст, які перетворилися на важливі центри міжнародної торгівлі й промисловості. Першість серед українських міст посіла **Одеса**, яка стала й найбільшим містом Російської імперії. У цей самий час активно розбудовували міста, які ставали центрами великої промисловості (металургії, металообробки тощо): **Дніпро** (Катеринослав, Дніпропетровськ), **Запоріжжя** (Олександрівськ), **Донецьк** (Юзівка, Сталіне), Луганськ, **Миколаїв** та інші. Особливо швидко у нас час розвиваються Київ, Львів, **Харків**, Дніпро. Німецький мандрівник Г. **Коль** яскраво описав українські села на початку ХІХ ст. Сільська **хата** — у кожному регіоні мала як спільні, так і свої особливі ознаки.  Економічні негаразди 1990—2000-х рр. не додали життєвих сил українському селу.

![Imgur](https://i.imgur.com/Mmomr46.png)