---
title: Сонце над річкою. Частина 12
description: Ліза у розпачі, світ для неї забарвлений у сірі та чорні фарби
date: 2020-01-25
tags: stories
---

​          Ліза написала лист Катрусі з проханням приїхати. Через тиждень вона приїхала. Дівчата всі дні проводили разом. Знову плавали на човні, сиділи на березі річки. Вода в річці на мілині була чистою та прозорою, текла повільно та майже не помітно, а на глибині була чорною та швидкою, закручувалася вихором і йшла на глибину, була страшна і не привітна. Біля млина вода падала з гуркотом, пінилася, бурлила і клекотала. Вона нагадувала людське життя, яке може йти повільно та не помітно, а то раптово збуриться, стане чорним, не привітним, закрутить круговертям і понесе швидко у невідомість. Річечка текла собі у далекі краї, але Лізу вода не заспокоювала. Дівчина була у розпачі, сльози не змивали її жалоби, не приносили полегшення. Катруся заспокоювала подругу, але все було марно. 

​         Катерина умовила Лізу поїхати у місто, погостювати у тітки, замовити нову сукню. Довгою дорогою можна було говорити про все. Ліза виливала Катерині всю свою душу, говорила про біль та розчарування. Катруся боялася засмучувати подругу, але все ж розповіла про своє життя, про те, що вже не буде вчителювати, восени виходить заміж за гарного молодого купця і буде займатися лише сім"єю, що мріє мати свій гарний дім, а не жити з батьками чоловіка, мати дітей і прожити у мирі та злагоді все своє життя. 

​        Дівчата гостювали у тітки цілий тиждень. Ліза замовила у кравчині собі сукню і Катерині, це був весільний подарунок для подруги. Дівчата прогулювалися містом, згадували своє навчання на курсах. Ліза відволіклася, стала посміхатися, ожила. Але коли повернулася у маєток, то знову смуток огорнув її.

​       Довго гостювати Катерина не могла, її чекали вдома. Перед від"їздом Катерина наважилася розповісти Лізі про Петра Васильовича. Вона сказала, що він швидко обвінчався і виїхав до Києва, де йому запропонували в одній із клінік роботу. Катруся просила забути його, звернути увагу на Олександра, який досі не був одружений, був до Лізи не байдужим. Але слова подруги не заспокоїли Лізу, а ще більше додали відчаю. 

​      Мати бачила, що з Лізою коїться щось не добре, але господарські справи не залишали їй сил розраджувати та заспокоювати дочку.

​      Промайнуло літо. Знову прийшли до Лізи дівчатка, але навчання дітей вже не приносило панянці задоволення. Робота відволікала її, але в душі був морок. Ліза часто розмовляла з місцевим батюшкою, але і ці сповіді не заспокоювали її розчавлену душу. 

​     Вона не знала, що батюшка говорив з матір"ю і наполягав на тому, що Лізі потрібно вийти заміж і мати свою сім"ю, що потрібно відпустити дочку.

​     Тепер Ліза часто самотньо сиділа в улюбленій альтанці та бродила парком. Розмовляючи з деревами дівчина розмовляла з батьком, але відповіді на свої питання не знаходила. Навколо неї були люди, вони жили своїм життям, веселилися та сумували, були заклопотані справами, а Ліза цього не відчувала, серед них вона була самотня. Ця самотність душила дівчину і не відпускала.

​     Катруся обвінчалася і була щаслива. Подруги переписувалися, але все більше віддалялися одна від одної. Катерина не розуміла Лізу і вже не знаходила для неї слів розради.

​     Летіли дні, місяці. Так минула осінь та зима. Ліза навчала дівчаток, допомагала матері, довгими зимовими вечорами в"язала та вишивала, але це була не вона, це лише її тінь рухалася, ходила, а душа спала.