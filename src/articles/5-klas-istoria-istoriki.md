---
title: 5 клас. Вступ до історії. Історія, історики, література, письменники.
description: Учні ознайомляться з істориками та літераторами від найдавніших часів до сучасності та отримають знання про їх діяльність
date: 2020-12-17
tags: lessons
---

Дана головоломка охоплює матеріал теми. Найкраще використовувати при вивченні нового матеріалу при самостійному опрацюванні теми чи в класі протягом уроку. Матеріал відповідає програмовому матеріалу та легко читається в підручнику, тому для розв"язання даної головоломки додаткових джерел п"ятикласникам не потрібно опрацьовувати, а використовувати лише відповідний параграф підручника.

<img src="https://i.imgur.com/PoAc6aF.png" alt="Imgur" style="zoom:200%;" />

(Ліва сторінка)

У вертикальній жовтій колонці прочитати новий термін та дати йому пояснення

1. Твори, у яких розповідається про історичні події за роками.

2. Батько української історії за твердженням сучасних істориків

3. Історик, що зібрав і видав вісім томів «Архіву Південно-Західної Росії»

4. Учений, що склав «Хроніку із літописців стародавніх».  

5. Історик, що  розглядав народ як головну рушійну силу історії.

6. Козацький літописець

7. Перший підручник з історії

8. Видатний український історик, історичний та політичний діяч.

9. Дослідник історії українського козацтва

10. Перший історик України, автор «Історії Малої Росії»

11. Перша жінка – історик України

12. Найзнаменитіший літопис про початок Київської Русі

13. Найповніше узагальнююче дослідження історії України від найдавніших часів до другої половини XVII ст. в десяти томах.

(Права сторінка)

У вертикальній блакитній лінії прочитати назву знаменитого літературного твору, пояснити з якими історичними подіями він пов"язаний.

1. Український письменник, автор творів про життя українців, автор творів За двома зайцями», «Різдвяна ніч», «Оборона Буші», «Розбійник Кармелюк»

2. Український письменник, історичний та громадський діяч, автор першої абетки для української мови, яка лежить в основі сучасного українського правопису, автор першого українського історичного роману.

3. Назва першої книги творів найвідомішого поета України, уперше цю книгу видано в 1840 р.

4. Український поет, письменник, художник, громадський діяч, мислитель, Національний герой і символ України.

5. Видатний український поет, письменник, громадський, політичний діяч, філософ, найвідоміші твори «З вершин і низин», «Зів’яле листя», «Захар Беркут», «Украдене щастя».

6. Український письменник, громадський діяч, Герой України, автор багатьох літературних творів, серед них «Тронка», «Собор», «Берег любові».

7. Літературний твір В. Малика, присвячений козацькій добі

8. Перший історичний роман української літератури

9. Пригодницький роман , перша назва «Звіролови», основні події якого проходять на Далекому Сході, показує нескорений дух українського народу.

10. Твір про легендарну полонянку, яка, ставши дружиною султана, мала можливість впливати на події в Османській імперії

11. Український письменник, Герой України, автор роману «Серце і камінь», «Крапля крові», «На брата брат», «Яса».

12. Історична повість, присвячена козацькій добі, у ній йдеться мова про часи Коліївщини, боротьбу народу проти польської шляхти і католицького духовенства.

13. Письменник, політичний діяч на вигнанні, всі поневіряння-арешт, тортури, втечу, повернення на батьківщину відобразив у романі «Сад Гетсиманський»

14. Роман відомого українського письменника, довгий час твір замовчувався, у романі зображено життєві будні робітничого селища над Дніпром, зачіпає духовні та моральні цінності, необхідність збереження пам’яток культури, боротьба світлих сил народу за збереження свого національного коріння.

15. Український письменник, Герой України, автор «Дума про невмирущого», «Шепіт», «Диво», «З погляду вічності», «Я, Богдан»

16. Історична повість про боротьбу у ХІІІ столітті українського карпатського племені проти нашестя монголів.

17. Історичний роман присвячений будівництву Софійського собору

18. Український письменник, громадський діяч, Герой України, автор роману «Мальви», «Вода з каменю», «Четвертий вимір», «Орда».

19. Поема, в якій поет звернувся до доби козачини, відтворивши події повстанського руху

![Imgur](https://i.imgur.com/ifQ3lfT.png)

![Imgur](https://i.imgur.com/GmD2Uzj.png)