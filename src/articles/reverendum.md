---
title: 5 питань для обговорення
description: Володимир Зеленський ініціював проведення всенародного опитування
date: 2020-10-14
tags: news
---

У вівторок Володимир Зеленський оголосив, що 25 жовтня під час місцевих виборів проведуть всенародне опитування. Він закликав людей прийти на виборчі дільниці й відповісти на п'ять питань. Щоправда, що це будуть за питання, поки що невідомо.

До спроб провести всенародні опитування чи, іншими словами, консультативні референдуми вдавалися й інші президенти України. Але за 29 років незалежності України на загальнонаціональному рівні відбувся лише один такий референдум: у 2000 році з ініціативи президента Леоніда Кучми і голови його адміністрації Володимира Литвина.

Водночас ситуація із місцевими референдумами набагато краща: за роки незалежності їх було сотні і майже усі результати були втілені.

